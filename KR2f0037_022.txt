# -*- mode: mandoku-view; -*-
#+TITLE: 三朝名臣言行錄
#+DATE: 2015-09-10 23:32:54.695273
#+PROPERTY: ID KR2f0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB02n0032-042三朝名臣言行錄-卷第十三之二.
<pb:KR2f0037_SBCK_022-1a>¶
　　　十三之二¶
　　　　吏部侍郎鄒公¶
　　公名浩字志完常州晉陵人中進士第¶
　　歷楊州頴昌府教授元祐七年除太學¶
　　愽士出爲襄州教授元符元年召對除¶
　　右正言明年除名勒停覊管新州　徽¶
　　宗即位復宣徳郞添監&KR0061;州酒稅除右¶
　　正言遷右司諌起居舎人明年除中書¶
　　舎人遷吏部侍郞除寳文閣待制知江¶
　　寧府㝷改知杭州未赴責授衡州别駕¶
<pb:KR2f0037_SBCK_022-1b>¶
　　永州安置明年除名勒停昭州居住崇¶
　　寧四年移漢陽軍居住五年復承奉郎¶
　　遂歸常州大勸四年復直龍圗閣政和¶
　　元年卒年五十二¶
道郷鄒公自少以道學行義知名於時其爲¶
　人也和順積中而英華發外望之睟然見¶
　於顔靣不問知其爲仁人君子也其遇事¶
接物猶虚舟然而堅挺之姿如精金良玉¶
　不可磨磷元符中用侍臣之薦擢居諌垣¶
　從人望也是時　哲宗皇帝厲精求治用¶
<pb:KR2f0037_SBCK_022-2a>¶
　賢如不及一見即以公輔期之嘉言入告¶
　無不從者適中宫虚位之乆大臣欲自結¶
　於嬖暱爲保位之謀迎意媚合不以正公¶
　力言之以爲公議不允忤　上㫖姦䛕之¶
　徒惡其害巳相與恊力擠之於䧟穽之中¶
　又下石焉皆是也公之章留中不下乃僞¶
　爲之加以詆誣不實之語(如取它人之子/而殺其母之&KR0011;)¶
　流布中外欲天下聞之眞&KR0002;有罪者其爲¶
　謀深矣雖有端人正士無敢爲公辨明者¶
　公旣&KR0255;迨今二十餘年昔之姦朋凋䘮略¶
<pb:KR2f0037_SBCK_022-2b>¶
　盡而正論行焉眞僞是非始有在矣紹興¶
　三年其子柄集公之奏議一編屬余爲叙¶
　余於公非一朝燕游之好也知公爲&KR0057;詳¶
　其事之夲末皆余所親聞見者故詳著之¶
　以昭示來世庶乎使小人知君子之爲善¶
　終不可誣也公之將亡余適還自京師聞¶
　公疾革未及㢮擔即馳徃省之見其薾然¶
　僅存餘息然語不及私猶以國事爲問蓋¶
　其平生以天下之重爲巳任至垂絶而不¶
　忘也每追念及之愴然不能釋嗚呼世道¶
<pb:KR2f0037_SBCK_022-3a>¶
䘮乆矣不復有斯人也(&KR0027;山集鄒公/奏議集序)¶
張繹曰鄒浩以極諌得罪世疑其賣直也先¶
生曰君子之於人也當於有過中求無過¶
　不當於無過中求有過(程氏/遺書)¶
志完脩㓗有志行記覧該緫援筆數千言立¶
就斯可畏者然自視如未足士有一善無¶
貴賤必與之交無逺邇必欲收而取之(崔/正)¶
(言婆/娑集)¶
志完云聖人之道備于六經六經千門萬户¶
　何從而入大要在中庸一篇其要在(衘/名)獨¶
<pb:KR2f0037_SBCK_022-3b>¶
而已但於十二時中看自家一念從何處¶
起即&KR0039;檢不放過便見工力(胡氏傳/家錄)¶
田晝者字承君陽翟人故樞宻宣簡公姪也¶
　人物雄偉議論慷&KR0099;俱有前軰之風鄒浩¶
志完教授頴昌與承君逰相樂也志完性¶
懦因得承君故遇事輙自激勵元符間承¶
君監京城門志完除言官遣客見承君以¶
測其意客問承君近讀何書承君曰吾作¶
墨子詩有知君旣得雲梯後應悔當年泣¶
染絲之句爲志完發也客言於志完志完¶
<pb:KR2f0037_SBCK_022-4a>¶
　折簡謝曰承君辭甚苦因約相見承君取¶
　告見之問志完曰平生與君相許者何如¶
　今君爲何官志完愧謝曰上遇群臣未甞¶
　假以聲色獨於浩若相喜者今天下事故¶
　不勝言意欲使　上益相信而後言貴可¶
　有益也承君許之旣而朋黨之禍大起時¶
　事日變更承君謝病歸陽翟田舎一日報¶
　立劉氏爲皇后承君謂子曰志完不言可¶
　以絶交矣又一日志完以書約承君㑹潁¶
　昌中塗承君喜甚亟往志完具言諌立皇¶
<pb:KR2f0037_SBCK_022-4b>¶
　后時浩之言戅矣　上初不怒也浩因奏¶
　曰臣即死不復望清光矣下殿拜辭以去¶
　至殿門望　上猶未興凝然&KR0002;有所思也¶
　明日浩乃得罪留三日臨别志完出涕承¶
　君正色責曰使志完隱黙官京師遇寒疾¶
　不汗五日死矣豈獨嶺海之外能死人哉¶
　願君無以此舉自滿士所當爲者未止此¶
　也志完茫然自失歎息曰君之贈我厚矣¶
　乃别去建中靖國&KR0004;承君入爲太宗正丞¶
　宰相曽布欲收置門下不能屈除提舉常¶
<pb:KR2f0037_SBCK_022-5a>¶
　平亦辭請知淮陽軍以去吏民畏愛之嵗¶
　大疫承君日自挾毉户問病者藥之良勤¶
　得疾而卒(聞見/録)¶
<pb:KR2f0037_SBCK_022-5b>¶
#+PROPERTY: JUAN 22
#+PROPERTY: FILE SB02n0033-041五朝名臣言行錄-卷第四之一.
<pb:KR2f0037_SBCK_022-1a>¶
五朝名臣言行録卷第四之一¶
　　　　丞相畢文簡公¶
　　公名士安字仁叟代州雲中人乾德四¶
　　年舉進士歷知台饒乾三州入爲左拾¶
　　遺兼冀王府記室叅軍知制誥淳化中¶
　　召入翰林爲學士以父名乂林抗章引¶
　　避議者以禮律二名不偏諱却之　眞¶
　　宗尹京以爲判官東宫建兼右庶子及¶
　　即位權知府事再爲學士景德初遷吏¶
　　部侍郎叅知政事踰月拜平章事二年¶
<pb:KR2f0037_SBCK_022-1b>¶
　　冬薨年六十八¶
呉越入朝公以選知台州旣至言錢氏所上¶
　圖籍皆張侈賦數願一用舊籍以輯新民¶
　詔從之(劉莘老撰/神道碑)¶
端拱中詔王府官各上所爲文　帝問近臣¶
　曰文吾旣知之其行孰優皆以公對　帝¶
　喜曰是也以本官知制誥召爲翰林學士¶
　大臣以張洎言　帝曰洎視士安詞蓻踐¶
　歷固不減但履行逺在其下耳(神道/碑)¶
公知開封府近臣有怙埶爲不法彊買民家¶
<pb:KR2f0037_SBCK_022-2a>¶
　定㛰子者公請對白其横奪還之(神道/碑)¶
契丹謀入冦公首䟽五事應詔陳選將餉兵¶
　理財之䇿甚備　帝多納用於是中書闕¶
　宰相乃進公吏部侍郎叅知政事入謝¶
　帝曰未也行且相卿然時方多事求與卿¶
　同進者其誰可公頓首辭謝曰臣材駑朽¶
　不足以勝任惟冦凖兼資忠義善斷大事¶
　此宰相才也　帝曰聞其剛使氣對曰凖¶
　資方正慷&KR0099;有大節忘身徇國秉道疾邪¶
　此其素所蓄積朝臣罕岀其右者第不爲¶
<pb:KR2f0037_SBCK_022-2b>¶
　流俗所喜今天下之民雖蒙休德涵養安¶
　佚而西北跳梁爲邊境患正&KR0002;凖者所冝¶
　用也　帝曰然當籍卿宿德鎮之不閱月¶
　拜公本官平章事冦公實並命而以公監¶
　修國史位在上旣而契丹益犯邊北州皆¶
　警二公始合議請　帝幸澶淵時景德元¶
　年九月也虜統軍順國王撻覽引兵入塞¶
　號二十萬初雲州觀察使王繼忠戰没虜¶
　中至是爲虜人奏請議和大臣莫敢如何¶
　其事獨公以爲可信力賛　帝當羈縻不¶
<pb:KR2f0037_SBCK_022-3a>¶
　絶漸許其成　帝謂虜悍如此恐不可保¶
　公曰臣甞得虜降人言虜雖深入屢挫不¶
　甚得志隂欲引去而耻無名且彼寧不畏¶
　人乗虚覆其穴此請殆不妄繼忠之奏臣¶
　請任之帝喜乃手詔繼忠許其請和時巳¶
　詔廵幸而議者猶閧閧二三大臣有進金¶
　陵及成都圖者公亟同冦公請對力陳其¶
　故堅定前計　帝乃幸澶淵軍數十萬虜¶
　大震然猖狂乗衆猶掠德清至澶北鄙㑹¶
　官軍伏弩發射撻覽死衆潰遁去而講和¶
<pb:KR2f0037_SBCK_022-3b>¶
　之計遂定初　帝嚴兵將行太白晝見流¶
　星岀上台北貫斗魁或言兵未冝北或言¶
　大臣應之公適卧疾移書冦公曰屢請&KR1983;¶
　疾從行而詔不許今大計已定惟君勉之¶
　士安得以身當星變而就國事所願也已¶
　而少間追至澶淵因從以還兵罷乃按邊¶
　要選良守將易置之雄州以李允則定州¶
　馬知節鎮州孫全照保州楊延明它所擇¶
　用各得其任令塞下止驅掠通互市除鐵¶
　禁招流亡廣儲畜未幾夏州趙德明亦欵¶
<pb:KR2f0037_SBCK_022-4a>¶
塞内附二方旣定中外略安量時制法次¶
第施行如搉酤母得增額平反已决死罪¶
録爲勞訟不干已者坐以重至今不易復¶
置賢良方正直言極諫等科以廣取士每¶
對必爲　帝言崇儉息民近忠直逺諛佞¶
是爲政要故當時天下無事號至治云(神道/碑)¶
公資端重偉儀觀少以名節自厲貫于夷險¶
　白首不易平生無一語過差雖貴奉養無¶
異平素未甞殖産爲子孫計故天下稱其¶
清而其亡也　帝謂冦公曰畢士安君子¶
<pb:KR2f0037_SBCK_022-4b>¶
　人也事朕南府東宫以至輔相飭躬謹行¶
　有古人之風後王文正公爲相甞面奏曰¶
陛下前稱畢士安清畏如古人在位聞之¶
無不感歎且士安仕至輔相而四海無田¶
園㞐第没未終䘮家用已屈今其妻有貸¶
於臣家其不&KR0018;　陛下所知滋可見矣是¶
固冝有以周之然當岀　上恩非臣敢爲¶
私惠時也　帝聞歎息賜白金五千兩(神道/碑)¶
公平生寡交遊無黨援唯王&KR0051;公吕公端見¶
引重王文正公冦萊公楊文公相友善旣¶
<pb:KR2f0037_SBCK_022-5a>¶
引冦公同政而冦公守正疾惡小人多不¶
便日思所以傾之者布衣申宗古告其交¶
通安王元傑冦公皇恐莫知所以自明公¶
力辨其誣下宗古吏具得姦罔斬之冦公¶
　乃安王禹偁濟州白屋子甞以事至公官¶
舎隂識其非常童留之教以學後遂登科¶
進用更在公前及公繼知制誥其命乃禹¶
偁詞也公去潞州事連禹偁亦謫黃州公¶
猶厚資其行云(神道/碑)¶
公端方沉雅有清識所至以嚴正稱然性謙¶
<pb:KR2f0037_SBCK_022-5b>¶
　退甞謂人曰僕仕宦無赫赫之譽但力自¶
　規檢庻幾寡過耳¶
咸平中詔選官校勘三國志&KR0051;唐書或有言¶
　兩&KR0051;事多鄙惡不可流行者　眞宗以語¶
　宰相公對曰惡以戒丗善以勸後善惡之¶
　事春秋備載　帝然之遂命刋刻(蓬山/志)¶
<pb:KR2f0037_SBCK_022-6a>¶
