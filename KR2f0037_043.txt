# -*- mode: mandoku-view; -*-
#+TITLE: 三朝名臣言行錄
#+DATE: 2015-09-10 23:32:55.573089
#+PROPERTY: ID KR2f0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 43
#+PROPERTY: FILE SB02n0032-094三朝名臣言行錄-卷第九之四.
<pb:KR2f0037_SBCK_043-1a>¶
　　　九之四¶
　　　　門下侍郎蘇公¶
　　公名轍字子由老蘇先生之次子舉進¶
　　士復中制科除商州軍事推官乞飬親¶
　　不赴復爲大名府推官熈寜二年上書¶
　　召對爲三司條例司屬官出爲河南推¶
　　官淮陽教授齊州掌書記簽書南京判¶
　　官謫監筠州鹽酒稅知歙州績溪縣¶
　　哲宗即位除祕書省校書郎明年至京¶
　　師除右司諌遷起居郎中書舎人户部¶
<pb:KR2f0037_SBCK_043-1b>¶
　　侍郎轍林學士奉使契丹還爲御史中¶
　　丞拜尚書右丞遷門下侍郎元祐末落¶
　　職知汝州降授試少府監分司南京筠¶
　　州居住又貶授散官安置循雷二州元¶
　　符末移岳州復太中大夫宫觀崇寜中¶
　　降朝請大夫居潁昌政和末年八十餘¶
　薨¶
轍年十九舉進士釋&KR0260;二十三舉直言　仁¶
　宗親䇿之於廷時　上春秋髙始倦於勤¶
　轍因所問極言得失䇿入轍自謂必見黜¶
<pb:KR2f0037_SBCK_043-2a>¶
　然考官司馬君實第以三等范景仁難之¶
　蔡君謨曰吾三司使也司㑹之言吾愧之¶
　而不敢怨惟胡武平以爲不遜力請黜之¶
　上曰以直言召人而以直棄之天下謂我¶
　何宰相不得已寘之下第除商州軍事推¶
　官知制誥王介甫意其右宰相專攻人主¶
　比之谷永不肯撰詞宰相韓魏公哂曰此¶
　人䇿語謂宰相不足用欲得婁師徳郝處¶
　俊而用之尚以谷永疑之乎知制誥沈文¶
　通亦考官也知其不然故文通當制有愛¶
<pb:KR2f0037_SBCK_043-2b>¶
　君之言諌官楊樂道見　上曰蘇轍臣所¶
　薦也　陛下赦其狂直而収之盛徳之事¶
　也乞宣付史館　上恱從之(潁濵遺/老傳)¶
神宗嗣位旣二年矣求治甚急轍以書言事¶
　即日召對延和殿時介甫新得幸以執政¶
　領三司條例　上以轍爲之屬不敢辭介¶
　甫急求財利而不知本吕惠卿爲之謀主¶
　轍議事多牾一日介甫出一卷書曰此青¶
　苗法也諸君熟議之有不便以告勿疑它¶
　日轍告之曰以錢貸民使出息二分本以¶
<pb:KR2f0037_SBCK_043-3a>¶
　救民之困非爲利也然出納之際吏縁爲¶
　姦雖有法不能禁錢入民手雖有良民不¶
　免非理費用及其納錢雖冨民不免違限¶
　如此則鞭菙必用州縣事不勝煩矣唐劉¶
　晏掌國計未甞有所假貸有&KR0057;之者晏曰¶
　使民僥倖得錢非國之福使吏𠋣法督責¶
　非民之便吾雖未甞假貸而四方豐凶貴¶
　賤知之未甞逾時有賤必糴有貴必糶以¶
　此四方無甚貴甚賤之病安用貸爲晏之¶
　所言則常平法耳今此法見在而患不修¶
<pb:KR2f0037_SBCK_043-3b>¶
　公誠有意於民舉而行之劉晏之功可立¶
　竢也介甫曰君言有理當徐議行之後有¶
異論幸勿相外也自此逾月不言青苗㑹¶
　河北轉運判官王廣廉召議事廣廉甞奏¶
　乞度僧牒數千道爲本錢於陜西漕司私¶
　行青苗法春散秋歛與介甫意合即請而¶
施之河北自此青苗法遂行於四方(遺老/傳)¶
&KR0004;陳暘叔以樞宻副使與介甫共事二人操¶
　術不同介甫所唱暘叔不深和也旣召見¶
　謝卿材等八人欲遣之四方搜訪遺利中¶
<pb:KR2f0037_SBCK_043-4a>¶
　外傳𥬇知所遣必生事迎合然莫敢言轍¶
　徃見暘叔暘叔逆問君獨來見何也對曰¶
　有疑欲問公耳近日有八人者欲遣徃諸¶
　路不審公旣知利害所在事有名件而使¶
　徃按實之耶其亦未知其實漫遣出外網¶
　捕諸事也暘叔曰所遣果賢將不肯行君¶
　無過憂對曰公誠知遣使之不便而恃遣¶
　者之不行何如暘叔曰君姑退得徐思之¶
　後數日暘叔召屬官於宻院言曰　上即¶
　位之&KR0004;命天下監司具本路利害以聞至¶
<pb:KR2f0037_SBCK_043-4b>¶
今未上今當遣使冝得此以議可草一劄¶
　子乞催之惠卿覺非其非黨中意不樂漫¶
　具草無益也轍知力不能救以書抵介甫¶
　暘叔指陳其决不可者且請補外介甫大¶
怒將加以罪暘叔止之奏除河南推官(遺老/傳)¶
元祐元年除右司諌　宣仁后臨朝用司馬¶
君實吕晦叔等欲革弊事舊相蔡確韓縝¶
　樞宻使章惇皆在位窺伺得失中外憂之¶
　轍言曰　先帝晚年&KR0230;疾彌留照知前事¶
　之失親發德音將洗心自新以合天意而¶
<pb:KR2f0037_SBCK_043-5a>¶
　此志不遂奄棄萬國天下聞之知前日弊¶
　事皆　先帝之所欲改思慕聖德繼之以¶
　泣是以　皇帝踐阼　聖母臨政奉承遺¶
　旨罷導洛廢市易損青苗止助役寛保甲¶
　免買馬放修城池之役復茶鹽鐵之舊黜¶
　吴居厚吕孝廉宋用臣賈青王子京張誠¶
　一吕嘉問蹇周輔等命令所至細民鼓舞¶
　相賀臣愚不知朝廷以爲凡此誰之罪也¶
　上則大臣蔽塞聦明逢君之惡下則小臣¶
　貪冒榮利奔競無恥二者均皆有罪則大¶
<pb:KR2f0037_SBCK_043-5b>¶
　　臣以任重責重小臣以任輕責輕雖三尺¶
　　童子所共知也今確等自山陵以後猶偃¶
　　然在職不肯引咎辭位以謝天下謹案確¶
　　等受恩最深任事最乆據位最尊獲罪最¶
　　重而有&KR0804;靣目曽不知愧確等誠以昔之¶
　　所行爲是耶則今日安得不争以昔之所¶
　　行爲非耶則昔日安得不言窮究其心所¶
　　以安而不去者蓋以爲是皆　先帝所爲¶
　　非吾過也夫爲大臣忘君徇巳不以身任¶
　　罪戾而歸咎　先帝不忠不孝寜有過此¶
<pb:KR2f0037_SBCK_043-6a>¶
　乞出臣此章宣示確等使自處進退之分¶
　臣雖萬死不恨也三人竟皆逐去然卒不¶
　以其前後反復歸咎　先帝罪之丗以爲¶
　恨(遺老/傳)¶
吕惠卿始謟事介甫倡行虐政以害天下其¶
　後勢鈞力抗則傾䧟介甫甚於仇讎丗&KR0057;¶
　惡之時惠卿自知罪大乞宫觀自便不預¶
　貶竄轍且䟽其姦請加深譴乃以散官安¶
　置建州天下韙之(遺老/傳)¶
司馬君實旣以清德雅望專任朝政知雇役¶
<pb:KR2f0037_SBCK_043-6b>¶
　之害欲復行差役不知差雇之弊其實相¶
　半講之未詳而欲一旦復之民始聞而喜¶
　徐而疑懼君實不信也王介甫以其私&KR0003;¶
　爲詩書新義以考試天下士學者病之君¶
　實改爲新格而𫝑亦難行方議未定轍言¶
　自罷差役至今僅二十年吏民皆未習慣¶
　况役法𨵿渉衆事根芽盤錯行之徐緩乃¶
　得審詳若不窮究首尾怱遽便行恐旣行¶
　之後别生諸弊今州縣役錢例有積年寛¶
　剰大約足支數年若且依舊雇役盡今年¶
<pb:KR2f0037_SBCK_043-7a>¶
　而止催督有司審議差役趂仐冬成法來¶
　年役使郷户但使旣行之後無復人言則¶
　進退皆便又言進士來年秋賦日月無幾¶
　而議不時决傳聞四方不免惶惑詩賦雖¶
　號小技而比次聲律用功不淺至於治經¶
　誦讀講解&KR0057;不可輕易要之來年皆未可¶
　施行欲乞先降指揮來年科場一切如舊¶
　惟經義兼取注䟽及諸家論議或出巳見¶
　不專用王氏學仍罷律義令天下舉人知¶
　有定論一意爲學以待選試然後徐議元¶
<pb:KR2f0037_SBCK_043-7b>¶
　祐五年以後科舉格式未爲晚也(遺老/傳)¶
是嵗　上將親饗明堂轍言　國朝舊典冬¶
　至圜丘必兼饗天地從祀百神若其有故¶
　不祀圜丘别行他禮或大雩於南郊或大¶
　饗於明堂或恭謝於大慶皆用圜丘禮樂¶
　神位其意以爲　皇帝不可以三年而不¶
　親祀天地百神故也臣竊見皇祐明堂遵¶
　用此法最爲得禮臣愚欲乞明詔禮官今¶
　秋明用皇祐明堂典禮庶幾精誠陟降溥¶
　及上下奏入不報至七年　上將親郊轍¶
<pb:KR2f0037_SBCK_043-8a>¶
　備位政府乃與諸公共伸前議合祭天地¶
(遺老/傳)¶
初　神宗以夏國内亂用兵攻討於熈河路¶
　増置蘭州於延安路増置安彊米脂等五¶
　寨至此夏國雖屢遣使而未脩職貢二年¶
　夏始來賀登極使還未出境又遣使入界¶
　朝廷知其有請地之意然大臣議棄守未¶
　决轍言曰頃者西人雖至而疆&KR0163;之事初¶
　不自言度其狡心蓋知朝廷厭兵確然不¶
　請欲使此議發自朝廷得以爲重朝廷深¶
<pb:KR2f0037_SBCK_043-8b>¶
　　覺其意忍而不予情得𫝑窮始來請命一¶
　　失此機必爲後悔彼&KR0002;㸃集兵馬屯聚境¶
　　上許之則畏兵而予不復爲恩不予則邊¶
　　舋一開禍難無已間不容髮正在此時不¶
　　可失也况今日之事　主上妙年　母后¶
　　聽斷將帥吏士恩情未接兵交之日誰使¶
　　效命若其羽書沓至勝&KR0018;紛然臨機决斷¶
　　誰任其責惟乞聖心以此反覆思慮早賜¶
　　裁斷無使西戎别致猖狂棄守之議皆不¶
　　得其便於是朝廷許還五寨夏人遂服¶
<pb:KR2f0037_SBCK_043-9a>¶
初元豐中河决大呉　先帝知故道不可復¶
　還因導之北流水性已順惟河道未深隄¶
　防未立嵗有决溢之患本非深害至此諸¶
　公皆未究悉河事而潞公欲以河爲重事¶
　中書侍郎吕微仲樞宻副使安厚卿從而¶
　和之始謂河西流入泊淀乆必淤淺異日¶
　或從北界入海則河朔無以禦狄故三人¶
　力主回河之計諸公莫能奪吕晦叔時爲¶
　中書相轍間見問曰公自視智勇孰與¶
　先帝𫝑力隆重能鼓舞天下孰與　先帝¶
<pb:KR2f0037_SBCK_043-9b>¶
　晦叔驚曰君何言歟對曰河决而北自¶
先帝不能回而諸公欲回之是自謂智勇¶
勢力過　先帝也且河决自元豐導之北¶
流亦自元豐是非得失今日無所預諸公¶
　不因其舊而修其未完乃欲取而回之其¶
爲力也難而其爲責也重矣晦叔唯唯曰¶
當與諸公籌之旣而回河之議紛紛而起¶
晦叔亦以病没(遺老/傳)¶
轍遷户部侍郎常因轉對言曰願明詔有司¶
罷外水監丞舉河北河事及諸路都作院¶
<pb:KR2f0037_SBCK_043-10a>¶
　皆歸轉運司至於都水軍器將作三監皆¶
　兼𨽻户部使定其事之可否裁其費之多¶
　少而工部任其功之良苦程其作之遲速¶
　苟可否多少在户部則傷財害民户部無¶
　所逃其責矣苟良苦遲速在工部則敗事¶
　乏用工部無所辭其譴矣利出于一而後¶
　天下貧冨可責之户部矣朝廷以爲然從¶
　之惟都水仍舊(遣老/傅)¶
轍自爲中書舎人與范子功劉貢父同詳定¶
　六曹條例子功領吏部元豐所定吏額主¶
<pb:KR2f0037_SBCK_043-10b>¶
　者苟恱群吏比舊額幾數倍朝廷患之命¶
　量事裁减巳再上再却矣子功奉使轍兼¶
　領事吏有白中孚者進曰吏額不難定也¶
　昔之流内銓今侍郎左選也事之煩劇莫¶
　過此矣昔銓吏止十數而今左選吏至數¶
　十事不加舊而用吏至數倍何也昔無重¶
　法重禄吏通賕賂則不欲人多以分所得¶
　今行重法給重禄賕賂比舊爲少則不忌¶
　人多而幸於少事此吏額多少之大情也¶
　舊法日生事以難易分七等重者至一分¶
<pb:KR2f0037_SBCK_043-11a>¶
　輕者至一𨤲以下積若干分而爲一人今¶
　若取逐司两月事定其分數則吏額多少¶
　之限無所逃矣轍以其言遍問屬官皆莫¶
　應獨李之儀對曰是誠可爲也即與之儀¶
　議之曰此羣吏身計所係也若以分數爲¶
　人數必大有所損將大致紛紜雖朝廷亦¶
　將不能守乃具以白宰執請據實立額竢¶
　吏之年滿轉出或事故死亡者勿&KR0024;及額¶
　而止不過十年羡額當盡功雖稍緩而見¶
　吏知非身患不復怨矣諸公以爲然遂申¶
<pb:KR2f0037_SBCK_043-11b>¶
　尚書省取諸司两月生事諸司吏皆疑懼¶
　莫肯供再申乞牓諸司使知所立額竢它¶
　日見闕不&KR0024;非法行之日即有减損也牓¶
　出文字即具至是成書以申三省左僕射¶
　吕微仲大喜欲攘以爲已功以問三省吏¶
　皆莫暁有諸司吏任永壽者頗知其意微¶
　仲恱之於尚書省創吏額房使永壽與三¶
　省吏數人典之小人無逺慮而急於功利¶
　即背前約以立額日裁損吏貟復以好惡¶
　改易諸吏局次(几近下吏人惡爲上名所壓者/即爲撥出上名於它司閑慢司)¶
<pb:KR2f0037_SBCK_043-12a>¶
(分欲入要地者即自寺丞/監撥入省曹之𩔖是也)凡奏上行下皆微仲¶
　專之不復經三省法出中外洶洶微仲旣¶
　爲御史所攻永壽亦以恣横𧷢汙刺配乆¶
　之微仲知衆不伏乃使左右司再加詳定¶
　略依本議行下(遺老/傳)¶
使契丹還爲御史中丞自元祐&KR0004;革新庶政¶
　至是五年矣一時人心已定惟元豐舊黨¶
　分布中外多起邪說以摇撼在位吕微仲¶
　與中書侍郎劉莘老二人尤畏之皆持两¶
　端爲自全計遂建言欲引用其黨以平舊¶
<pb:KR2f0037_SBCK_043-12b>¶
　怨謂之調亭　宣仁后疑不决轍於延和¶
　靣論其非退復再以劄子論之奏入　宣¶
　仁后命宰執於簾前讀之仍諭之曰蘇轍¶
　疑吾君臣遂兼用邪正言極中理諸公相¶
　從和之自此參用邪正之説衰矣轍復奏¶
　曰竊見方今天下雖未大治而　祖宗綱¶
　紀具在州郡民物粗安&KR0002;大臣正已平心¶
　無生事要功之意因弊修法爲安民靖國¶
　之術則人心自定雖有異黨誰不歸心向¶
　者異同反覆之心蓋亦不足慮矣但患朝¶
<pb:KR2f0037_SBCK_043-13a>¶
　廷舉事𩔖不審詳曩者黄河北流正得水¶
　性而水官穿鑿欲導之使東移下就髙汩¶
　五行之理及　陛下遣官按視知不可爲¶
　猶或固執不從經今累嵗回河雖罷减水¶
　尚存遂使河朔生靈財力俱困今者西夏¶
　青唐外皆臣順朝廷招來之厚惟恐失之¶
　而熈河將吏創築二堡以侵其膏&KR0254;議納¶
　醇忠以奪其節龯功未可覬爭巳先形朝¶
　廷雖知其非終不明白處置若遂養成邊¶
　舋𨵿陜豈復安居如此二事則臣所謂冝¶
<pb:KR2f0037_SBCK_043-13b>¶
　正已平心無生事要功之意者也昔嘉祐¶
　以前郷差衙前民間常有破産之患熈寜¶
　以後出賣坊場以雇衙前民間不復知有¶
　衛前之苦及元祐之&KR0004;務於復舊一例復¶
　差官収坊&KR0163;之錢民出衙前之費四方驚¶
　頋衆議沸騰尋知不可旋又復雇去年之¶
　秋又復差法又熈寜雇役之法三等人户¶
　並出役錢上户以家産髙強出錢無藝下¶
　户昔不充役亦遣出錢故此二等人户不¶
　免咨怨至於中等昔旣巳自差役今又出¶
<pb:KR2f0037_SBCK_043-14a>¶
　錢不多雇法之行最爲其便罷行雇法上¶
　下二等忻躍可知唯是中等則反爲害且¶
　如畿縣中等之家例出役錢三貫&KR0002;經十¶
　年爲錢三十貫而已今差法旣行諸縣手¶
　力最爲輕役農民在官日使百錢最爲輕¶
　費然一嵗之用已爲三十六貫二年&KR0229;满¶
　爲費七十餘貫罷役而歸寛郷得閑三年¶
　狹郷不及一嵗以此較之則差役五年之¶
　費倍於雇役十年賦役所岀多在中等如¶
　此條目不便非一故天下皆思雇役而厭¶
<pb:KR2f0037_SBCK_043-14b>¶
　差役今五年矣如此二事則臣所謂冝因¶
　弊修法爲安民靖國之術者也臣以聞見¶
　淺狹不能盡知當今得失然四事不去如¶
　臣等輩猶知其非而况於心懷異同志在¶
　反覆幸國之失有以藉口者乎臣恐如此¶
　四事彼已黙識於心多造謗議待時而發¶
　以摇撼衆聽矣伏乞宣喻宰執事有失當¶
　改之勿疑法或未完修之無倦苟民心旣¶
　得則異議自消　陛下端拱以享承平大¶
　臣逡廵以安冨貴海内蒙福上下所同豈¶
<pb:KR2f0037_SBCK_043-15a>¶
　不休哉然大臣怙權耻過終莫肯改(遺老/傳)¶
轍爲執政三省又奏除李清臣吏部尚書給¶
　事中范祖禹封還詔書進呈不允祖禹執¶
　奏如初正言姚勔亦言不當三省復除蒲¶
　宗孟兵部尚書轍謂諸公且候&KR0022;直命下¶
　然後議此如何皆不應及簾前微仲奏諸¶
　部乆闕尚書見在人皆資淺未可用又不¶
　可闕官須至用前執政　上有黽俛從之¶
　之意轍奏前日除李清臣給諌紛然爭之¶
　未定今又用宗孟恐不便　宣仁后曰柰¶
<pb:KR2f0037_SBCK_043-15b>¶
　闕官何轍曰尚書闕官已數年何甞闕事¶
　今日用此二人正與去年用鄧温伯無異¶
　此三人者非有大惡但昔與王珪蔡確軰¶
　並進意思與今日聖政不合見今尚書共¶
　闕四人&KR0002;並用似此四人使互進黨𩔖氣¶
　𫝑一合非獨臣等耐何不得亦恐朝廷難¶
　耐何矣且朝廷只貴安靜如此用人臺諌¶
　安得不言臣恐自此閙矣　宣仁后曰信¶
　然不如且靜諸公遂卷除目持下(遺老/傳)¶
微仲之在陵下也堯夫奏乞除執政　上即¶
<pb:KR2f0037_SBCK_043-16a>¶
　用李&KR0022;直爲中書侍郎鄧聖求爲尚書右¶
　丞二人乆在外不得志遂以元豐事激怒¶
　上意&KR0022;直&KR0057;力舊法母后之家十年一奏¶
　門客時皇太妃之兄朱伯材以門客奏徐¶
　州冨人竇氏堯夫無以裁之一日日中請¶
　轍於都堂與&KR0022;直議之轍曰　上始親政¶
　皇太妃閤中事當遍議之車服儀制已付¶
　禮部月費冝付户部奏薦付吏部可也凡¶
　事付有司必以法裁處朝廷又酌其可否¶
　而後行於體爲便明日奏之　上曰月費¶
<pb:KR2f0037_SBCK_043-16b>¶
　竢内中批出奏薦皇太后家减二年皇太¶
　妃十年議已定&KR0022;直獨曰此可爲後法今¶
　姑與之可也　上從之&KR0022;直之附㑹𩔖如¶
　此㑹廷䇿進士&KR0022;直撰䇿題即爲邪說以¶
　扇惑群聽轍論之曰　先帝在位近二十¶
　年而終身不受尊號裁損宗室恩止袒免¶
　減朝廷無窮之費岀賣坊&KR0163;雇募衙前免¶
　民間破家之患罷黜諸科誦數之學訓練¶
　諸將慵墯之兵置&KR0009;禄之官復六曹之舊¶
　嚴重禄之法禁交謁之私行淺攻之䇿以¶
<pb:KR2f0037_SBCK_043-17a>¶
　制西戎収六色之錢以寛雜役凡如此𩔖¶
　皆　先帝之睿筭有利無害而元祐以來¶
　上下奉行未甞失墜者也至於其他事有¶
　失當何丗無之父作之於前子救之於後¶
　前後相濟此則聖人之孝也漢武帝外事¶
　四夷内興宫室財用匱竭於是修鹽鐵搉¶
　酤均輸之政民不堪命幾至大亂昭帝委¶
　任霍光罷去煩苛漢室乃定光武顯宗以¶
　察爲明以䜟决事天下恐懼人懷不安章¶
　帝即位深鑒其失代之以寛厚愷悌之政¶
<pb:KR2f0037_SBCK_043-17b>¶
　後丗稱焉臣不勝區區願　陛下反覆臣¶
　言(御/名)勿輕事改易&KR0002;輕變九年已行之事¶
　擢任累嵗不用之人人懷私忿而以　先¶
　帝爲詞則大事去矣奏入不報再以劄子¶
　靣論之　上不恱李鄧從而媒孽之乃以¶
　夲官出知汝州(遺老/傳)¶
蘇子由崇寜中居潁昌方以元祐黨籍爲罪¶
　深居自守不復與人相見逍遥自處終日¶
　黙坐如是者幾十年以至於没亦人所難¶
　能也(吕氏/雜志)¶
#+PROPERTY: JUAN 43
#+PROPERTY: FILE SB02n0033-083五朝名臣言行錄-卷第八之三.
<pb:KR2f0037_SBCK_043-1a>¶
　　　八之三¶
　　　　叅政吴正肅公¶
　　公名育字春卿建州浦城人中進士甲¶
　　科舉賢良方正通判蘇州還知太常禮¶
　　院改右正言供職知制誥進翰林學士¶
　　知開封府慶曆五年拜樞宻副使數月¶
　　改叅知政事復爲樞宻副使出典數州¶
　　召爲翰林侍讀學士辭疾請郡得汝州¶
　　㑹疾甚以集賢院學士判西京留司御¶
　　史臺召還判尚書都省除宣徽南院使¶
<pb:KR2f0037_SBCK_043-1b>¶
　　鄜延路經略安撫使以疾辭改知河中¶
　　徙河南薨年五十五¶
公爲人明敏勁果強學博辨能自忖度不可¶
　守不發已發莫能屈奪(歐陽公/撰墓誌)¶
公爲政簡嚴所至民樂其不擾去雖乆愈思¶
　之知襄城縣宗室宦官徃來上冢過縣者¶
　無虚日或夜半叩縣門索牛駕車公輒不¶
應及旦徐告曰牛不可得也由是皆曰此¶
　不可爲也凡過其縣者不敢以鷹犬犯民¶
　田至它境然後敢縱獵其治開封府&KR0057;先¶
<pb:KR2f0037_SBCK_043-2a>¶
豪猾曰吾何有以及斯人去其爲害者而¶
巳(墓/誌)¶
元昊初遣使上書有不順語朝廷亟命將出¶
師而群臣争言竪子可即誅滅獨公以謂¶
　元昊雖名蕃臣而實夷狄其服叛荒忽不¶
常冝示以不足責外置之且其巳僣名號¶
誇其人勢必不能自削以取羞種落第可¶
　因之賜號若國主者且故事也彼得其欲¶
　冝不肯妄動然時方銳意於必討故皆以¶
　公言爲不然其後師乆無功而元昊亦歸¶
<pb:KR2f0037_SBCK_043-2b>¶
　過自新　天子爲除其罪卒以爲夏國主¶
　由是議者始悔不用公言而虚弊中國(墓/誌)¶
(又龍川志六寳元初元昊慢書始聞張鄧公爲相即/議絶和問罪時西邊㢮備已乆不知兵識者以爲憂)¶
(吴春卿時爲諫官上言夷狄不識禮義冝勿與較許/其所求彼將無詞舉動然後隂勑邊臣宻脩戰備使)¶
(年嵗之間戰守之計立則元昊雖欲妄作不能爲深/害矣奏入鄧公笑曰人言吴舎人心風果然旣而和)¶
(事一絶元昊入㓂所至如入無人之境後數年力盡/求和嵗增賂遺仍改名兀卒朝廷竟亦不問丗乃以)¶
(春卿之/言爲然)¶
公甞與賈丞相争事　上前殿中人皆&KR0178;色¶
變公論辨不巳旣而曰臣所争者職也頋¶
　力不能勝矣願罷臣職不敢争　上多公¶
<pb:KR2f0037_SBCK_043-3a>¶
直乃復以爲樞宻副使居嵗餘大旱賈丞¶
相罷去御史中丞髙若訥用洪範言大臣¶
廷爭爲不肅故雨不時若因并罷公(墓/誌)¶
公知蔡州蔡故多盗公按令爲民立伍保而¶
簡其法民便安之盗賊爲息京師有告妖¶
　賊聚確山者　上遣中貴人馳至蔡以名¶
捕者十人使者欲得兵自徃取之公曰使¶
者欲藉兵立威欲得妖人以還報也使者¶
　曰欲得妖人爾公曰吾在此雖不敏然聚¶
千人于境内安得不知使信有之今以兵¶
<pb:KR2f0037_SBCK_043-3b>¶
　徃是趣其爲亂也此不過郷人相聚爲佛¶
　事以利錢財爾一弓手召之可致也乃館¶
　使者日與之飲酒而宻遣人召十人者皆¶
　至送京師告者果伏辜(墓/誌)¶
龐丞相經略河東與夏人争麟州界亟築栅¶
於白草公以謂約不先定而亟城必生事¶
遽以利害牒河東移書龐公且奏䟽論之¶
　朝廷皆不報已而夏人果犯邊殺驍將郭¶
　恩而龐丞相等與其將校十數人皆以此¶
　得罪麟府遂警(墓/誌)¶
<pb:KR2f0037_SBCK_043-4a>¶
公在二府太保公以列卿奉朝請父子在廷¶
士大夫以爲榮而公踧踖不安自言子班¶
父前非所以示人以法顧不敢以人子私¶
亂朝廷之制願得罷去不聽　天子數推¶
恩群臣子弟公每先及宗族踈逺者至公¶
　之卒子孫未官者七人(墓/誌)¶
公在諫職時賈昌朝等數人名編脩資善堂¶
書而實教授内侍公奏罷之爲叅知政事¶
　山東盗起　仁宗遣中使察視還奏盗不¶
　足慮惟兖州杜衍鄆州冨弼得山東心此¶
<pb:KR2f0037_SBCK_043-4b>¶
爲可憂　上欲徙二人淮南公曰盗誠無¶
足慮而小人乗時以傾大臣非國家福也¶
　乃止後判西京留司御史臺留臺舊不領¶
民事時張堯佐知河陽民訟乆不决多詣¶
　公者公爲辨曲直判狀尾堯佐畏恐奉行¶
　上甞語輔臣曰育剛正可用但嫉惡太過¶
耳¶
公性明果所至作條教簡踈易行而不可犯¶
　遇事不妄發發即莫能奪其辯論明白使¶
　人聽之不疑初尹開封范仲淹在政府因¶
<pb:KR2f0037_SBCK_043-5a>¶
白事數與仲淹忤旣而仲淹安撫河東有¶
奏請多爲任事者所沮公取可行者固執¶
行之¶
王鞏云其父仲儀言陳執中罷相　仁宗問¶
誰可代卿者執中舉吴育上即召赴闕¶
㑹乾元節侍宴偶醉坐睡忽驚頋拊床呼¶
其從者　上愕然即除西京留臺以此觀¶
之執中雖俗吏亦可賢也育之不相命矣¶
夫然晚節有心疾亦難大用　仁宗非棄¶
材之主也(東坡/志林)¶
<pb:KR2f0037_SBCK_043-5b>¶
