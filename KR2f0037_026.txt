# -*- mode: mandoku-view; -*-
#+TITLE: 三朝名臣言行錄
#+DATE: 2015-09-10 23:32:54.858218
#+PROPERTY: ID KR2f0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 26
#+PROPERTY: FILE SB02n0032-044三朝名臣言行錄-卷第四之四.
<pb:KR2f0037_SBCK_026-1a>¶
　　　四之四¶
　　　　集賢學士劉公¶
　　公名敞字原父吉州臨江人中慶暦六¶
　　年進士甲科通判蔡州召試直集賢院¶
　　判登聞鼓院吏部南曹考功知制誥出¶
　　知楊州徙鄆州召還糾察在京刑獄以¶
　　翰林侍讀學士出知永興軍嘉祐八年¶
　　召判三班院太常寺出知汝州改集賢¶
　　院學士判南京留司御史臺熈寜元年¶
　　卒年五十¶
<pb:KR2f0037_SBCK_026-1b>¶
直集賢院是時方議定大樂天子使中貴人¶
　叅其事公諌以謂王事莫重於樂今材學¶
　滿朝辨論有餘足以増朝廷之光而顧使¶
　&KR0002;趙談者居間臣&KR0178;爲&KR0061;盎&KR0015;也(弟舎人攽/撰行狀)¶
秦州與羗人争古渭州　上以問左右棄之¶
　存之孰利公時從三司奏事聞之上奏獨¶
　請棄之以謂假令新城足以蔽秦州長無¶
　羗胡之虞雖傾國守之可也不然地形便¶
　利賊能乗之以擾邊圉雖傾國争之可也¶
　今何所重輕而糜國財困民力&KR0162;士卒之¶
<pb:KR2f0037_SBCK_026-2a>¶
　命以貪咫尺之地而有棄明信規小利之¶
　名於夷狄使其有以窺中國非計也時議¶
　者不同竟留之秦州坐是應接多事財用¶
　匱竭矣(行/狀)¶
公判考功夏英公薨賜謚文正公曰此吾職¶
　也即上䟽言謚者有司之事也且竦行不¶
　應法今百司各得守其職而　陛下侵臣¶
　官䟽九三上　天子嘉其守爲更其謚曰¶
　文莊公曰姑可以止矣(歐陽公/撰墓誌)¶
至和元年正月張貴妃薨追號温成皇后有¶
<pb:KR2f0037_SBCK_026-2b>¶
　獻議求爲立忌日禮官請對不許公奏言¶
　太祖以來后廟四室猶不立忌柰何以私¶
　昵之愛而變古越禮&KR0178;　祖宗神靈不樂¶
　於此　上乃止(行/狀)¶
&KR0004;陳丞相以公不附巳論議不能佑公唯¶
　天子察公忠直數得公奏議開納無疑故¶
　亟用公知制誥陳丞相以脩注未一月爲¶
　言　上不聽曰此豈計官資日月邪公謝¶
日　上又面諭曰外間事不便有所聞當¶
　一一語朕也無幾何朝廷從禮院有所詢¶
<pb:KR2f0037_SBCK_026-3a>¶
　問禮生擅發印狀以報禮官莫知知禮院¶
　事吴充謫罰禮生而坐以出官公奏以謂¶
　朝廷乆安吏習因循百司庶府苟且巳甚¶
　稍激厲振職未知如何而使充以此得罪¶
　豈不傷事害政也請追止前命巳而脩起¶
　居注馮京復以言事奪職公因奏事　上¶
　謂公曰吴充乃是振職馮京意亦無它中¶
　書惡其太直不與含容耳公奏言自古唯¶
　有人主不能容受直言或致竄謫臣下今¶
　則不然　上意慈仁好諌而中書不務將¶
<pb:KR2f0037_SBCK_026-3b>¶
　順聖德之美排逐言者乃是蔽君之明止¶
　君之善必且感動隂陽有風霧日食地震¶
　之異居五日地果震鎭戎軍而都下雪後¶
　累日昏霾太陽色黄濁略皆如公言公又¶
　宻勸　上収覽威權無使聦明蔽塞法令¶
　不行以消伏災變　上深納之(行/狀)¶
兩制諸公多求&KR0024;郡者公上䟽論邪臣正臣¶
　進退之分正臣常難進而易退邪臣常易¶
　進而難退願　陛下叅任觀之吕溱蔡襄¶
　歐陽脩賈黯韓絳皆有直質無流心論議¶
<pb:KR2f0037_SBCK_026-4a>¶
　不阿執政有益當世者誠不冝許其外&KR0024;¶
　使四方有以窮朝廷啓姦幸之心　上悟¶
　頗留脩等(行/狀)¶
宦者石全彬以勞遷宫苑使領觀察使意不¶
　滿退而愠有言居三日正除觀察使公封¶
　還辭頭不草制其命遂止(墓/誌)¶
奉使契丹公素知虜山川道里虜人道自古¶
　北口回曲千餘里至栁河公問曰自松亭¶
　趨栁河甚直而近不數日可至中京何不¶
　道彼而道此蓋虜人常故迂其路欲以國¶
<pb:KR2f0037_SBCK_026-4b>¶
地險逺誇使者且謂莫習其山川不虞公¶
之問也相與驚顧羞媿即吐其實曰誠如¶
　公言時順州山中有異獸如馬而食虎豹¶
　虜人不識以問公曰此所謂駮也爲言其¶
　形狀聲音皆是虜人益歎服(墓/誌)¶
&KR0004;狄靑自南伐歸爲樞宻使京城小民聞靑¶
　驟貴相與推說誦詠其材武青毎出入輙¶
聚觀之至壅路不得行　上自正月不豫¶
靑益爲都人所指目公憂之㑹將赴楊州¶
　辭行見　上因言　陛下愛靑不如出之¶
<pb:KR2f0037_SBCK_026-5a>¶
　以全始終今外說紛紛雖不足信要當使¶
　無後憂寜&KR0018;青無使&KR0018;國家　上頷之曰¶
　可語中書公過見三丞相謂曰向者天下¶
　有可大憂者又有可大疑者今　上體復¶
　平大憂去矣而大疑者尚存具以青事告¶
　之丞相應對唯唯公旣至官拜表又徧遺¶
　公卿書曰汲黯之忠不難於淮陽而眷眷¶
　於李息朝廷皆知爲青發也至八月京師¶
　大水青避水徙家相國寺行坐殿上都下¶
　喧然執政聞之始懼以熟狀出青判陳州¶
<pb:KR2f0037_SBCK_026-5b>¶
　先是有彗星見青去之夕而彗&KR0255;自皇祐¶
　末有日食之變公甞獻救日論三篇備言¶
　所以防姦禦變之術青見而惡之謂所親¶
　曰劉舎人以此洗滌青邪公之建言或以¶
　爲過計及後乃大服云(行/狀)¶
楊州雷塘即漢江都之雷陂也舊屬民自唐¶
　以來耕種其中徃數十&KR0010;官取蓄水以備¶
　漕運舊田主二十六家皆奪業失職官始¶
　議以它田償之竟無與也然塘亦破决不¶
　脩漕運未甞頼此發運使因以假楊州種¶
<pb:KR2f0037_SBCK_026-6a>¶
稻舊田主三百餘口皆飢寒縣官莫省及¶
公至持大和年契書詣府自訟公即判還¶
　之發運使猶以漕運事動朝廷靳留之公¶
　用種稻事證明其無用朝廷乃聽公杜公¶
　丞相衍致仕居南都聞之喜曰眞良太守¶
矣(行/狀)¶
公&KR0004;治楊前守政苛吏民不安公以寛簡附¶
　之而民大和及至鄆鄆比易守政事不治¶
　市邑攘&KR1025;公行不禁訟或至累月不決公¶
　撥遣簿書决平獄訟不數日則巳無事乃¶
<pb:KR2f0037_SBCK_026-6b>¶
　更約束明賞罰下吏奔走承命月餘境内¶
　正清盗賊屏息使客行夀張道中遺錢一¶
囊人不敢取以告&KR0132;長長爲守視頃之客¶
　還取得之又有暮遺物市中者旦徃取故¶
　在其所先是西路乆旱麥不登鄆州&KR0057;多¶
　蝗虫公入境而雨至州數日蝗自出境亡¶
　去&KR0010;以有年(行/狀)¶
召還朝是時士大夫稍矜虚名毎得官輙讓¶
　衆亦予其恬退之稱讓不失始利而得名¶
　益髙讓端無窮或四五讓至七八　天子¶
<pb:KR2f0037_SBCK_026-7a>¶
甞優容之下至布衣福州陳烈等&KR0004;除吏¶
亦讓賜之粟帛亦讓公以爲此皆挾僞求¶
　名要上迷衆其漸不可長乃建言諸讓官¶
　或一讓或再讓或不得讓冝一以故事舊¶
　典爲準以防未亂(行/狀)¶
是&KR0010;　天子將親大祫于太廟丞相欲加上¶
　尊號公以禮部兼領名表丞相請撰表公¶
　說止之曰　陛下自寳元以來不受徽號¶
　至今且二十年天下之人莫不知　天子¶
　持&KR0313;好謙今復加數字旣不足盡聖徳而¶
<pb:KR2f0037_SBCK_026-7b>¶
　前美並棄誠亦可惜願加深思富丞相不¶
　怡曰適已奏聞乃是　上意欲爾不可止¶
　也公曰諾退謂子弟曰吾備位近臣當獻¶
　可替否寧得罪權門豈可使　主上受虚¶
　名而棄實美耶遂上䟽曰　陛下尊號旣¶
　已云體天法道欽文聦武聖神孝徳盡善¶
　極美矣復加大仁不足増光而曰至治有¶
　若自矜今百姓多困倉廪不實風俗未清¶
　賢不肖混淆獄訟繁多盗賊群軰水旱繼¶
　有四夷雖粗定然本以重賂厚利羈縻之¶
<pb:KR2f0037_SBCK_026-8a>¶
　非畏威慕義者也未可謂至治然則讓而¶
　不居於聖徳彌髙矣臣謂　陛下永執至¶
　道以當天心必有一謙四益之報増加數¶
　字未足發楊光輝而反累二十年昭升之¶
　美又入今&KR0010;以來頗有災異日食地震雨¶
　雷大雪飛蝗涌水傷害廣逺以禮論之¶
　陛下寅畏天命正當深自挹損豈可於此¶
　時加上尊號昔伊尹戒商王曰有言逆於¶
　汝心必求諸道有言遜于汝志必求諸非¶
　道誠望　陛下求諸道而已章凢四上¶
<pb:KR2f0037_SBCK_026-8b>¶
　天子得公奏顧侍臣曰我意本謂當如此¶
　遂斷章表不受公於是忤時相(行/狀)¶
禮官請祔郭皇后於廟自孝章以下四后在¶
　别廟者請毋合食事下議議者紛然公之¶
　議曰春秋之義不薨于寢不稱夫人而郭¶
　氏以廢薨按景祐之詔許復其號而不許¶
　其謚與祔謂冝如詔書又曰禮於祫未毁¶
　廟之主皆合食而無帝后之限且　祖宗¶
　以來用之傳曰祭從先祖冝如故於是皆¶
　如公言(墓/誌)¶
<pb:KR2f0037_SBCK_026-9a>¶
蜀人龍昌期者著書傳經以詭僻眩衆至詆¶
　毁周公雜用佛說擁弟子十數人至都文¶
　丞相薦諸朝以所著書示兩制公與同列¶
　平奏昌期非聖不經請下益州毀棄板本¶
　事未行而昌期用薦賜五品服帛百疋中¶
　外疑駭公拜䟽曰臣按昌期之書違古畔¶
　道所謂言僞而辯學非而&KR0054;是王制之不¶
　聽而誅者也　陛下哀其衰老未使服少¶
　正夘之刑則幸矣又何賞焉昔孔子作孝¶
　經曰非聖人者無法而朝廷顧多昌期之¶
<pb:KR2f0037_SBCK_026-9b>¶
　毀周公臣所不暁也乞追還詔書毋使有¶
識之士窺朝廷淺深詞極切直昌期亦皇¶
　懼不敢受賜(行/狀)¶
公治長安豪猾歛手良民得職大姓范偉積¶
　産數巨萬冐武功縣令范祚爲其祖持祚¶
　爲令時黄勑家不傜&KR0229;者五十年更西事¶
　調發下戸困敝而偉自&KR0002;盗抇祚墓以已¶
　祖母合葬之謾云祚繼室也雷簡夫以處¶
　士登用能爲文詞偉賂簡夫使爲墓碑以¶
　信其僞偉因此出入公卿間持府縣短長¶
<pb:KR2f0037_SBCK_026-10a>¶
數犯法至徒流輙以贖去長安人皆知偉¶
　罔冐畏偉不敢言吏受賕者輙爲偉蔽匿¶
　公因事發之窮治偉伏罪長安中讙呼稱¶
　神明㑹大赦未斷而公去雍偉因謀及變¶
　前狀是後連五獄證逮四五百人展轉二¶
　年朝廷以委御史乃不得變而偉亦以更¶
　大赦杖之而已長安人恨之(行/狀)¶
徙判太常寺兼禮儀事　上&KR0004;即位有疾¶
　皇太后甞臨朝　上疾愈乃歸政適有小¶
　人言二宫不歡諌者或訐而過直公以謂¶
<pb:KR2f0037_SBCK_026-10b>¶
當以義理從容感諷不可口舌争也是時¶
方進讀史記至堯授舜以天下公因陳前¶
說曰舜至側㣲堯越四嶽䄠之以位天地¶
饗之百姓戴之非有它道惟其孝友之徳¶
光于上下何謂孝友善父母爲孝善兄弟¶
　爲友辭氣明暢　上竦體改容知其以諷¶
諌也左右屬聽者無不嗟喜動色即日傳¶
其語於外　慈壽聞之亦大喜(行/狀)¶
公前後拜官未甞輙讓唯&KR0004;拜侍讀及除諌¶
議辭之其誠心以謂所不冝處則不欲苟¶
<pb:KR2f0037_SBCK_026-11a>¶
　受之非以邀名也(行/狀)¶
公爲人磊落明白推誠自信不爲防慮至其¶
　屢見侵害皆置而不較亦不介于&KR0909;中居¶
家不問有無喜賙宗族旣卒家無餘財與¶
　其弟攽友愛&KR0057;篤(墓/誌)¶
公學問廣&KR0054;無書不通自浮屠老子以及山¶
　經地誌隂陽&KR0114;筮醫藥天文略皆究知大¶
　略求其意義合於聖人者而世人所謂善¶
　者亦不廢也甞與吕溱濟叔同在禮部夜¶
　視填星指曰此於法當得土不乃得女居¶
<pb:KR2f0037_SBCK_026-11b>¶
　數日使者來因言宫中兩夫人皆當就館¶
　吕相視&KR0015;數月果生兩公主又甞齋太一¶
　宫與内弟王欽臣夜語曰&KR0010;星徃來虚危¶
　間色甚明盛以吾觀之當有興於齊者&KR0010;¶
　餘　英宗以齊州防禦使入繼大統遂登¶
　大位云在長安時得三代時鍾鼎器皿數¶
　十皆有篆刻銘識文字竒古公案讀之因¶
　以考知前代制度用&KR1250;敦簠簋與前世學¶
　者所說不同其所言齊黄同冕亦書傳所¶
　不載也公與人交不求其備得一善則稱¶
<pb:KR2f0037_SBCK_026-12a>¶
　道之其推進者甚衆而與江休復鄰幾最¶
　善甞曰鄰幾和而不流柔而不犯當求之¶
　古人阮籍陶潜之倫也薦之於朝及鄰幾¶
　死歐陽永叔爲誌墓石公爲書之以致意¶
　焉梅堯臣聖俞與公親且舊旣卒其家不¶
　能自存公哀之未有以助也聖俞甞欲書¶
　程丞相神道碑病不果公爲成之程氏喜¶
　餉白金五百兩公不發封盡以&KR0608;梅氏公¶
　平生未甞輕爲人書銘特此二事以經營¶
　二友云(行/狀)¶
<pb:KR2f0037_SBCK_026-12b>¶
#+PROPERTY: JUAN 26
#+PROPERTY: FILE SB02n0033-045五朝名臣言行錄-卷第四之五.
<pb:KR2f0037_SBCK_026-1a>¶
　　　四之五¶
　　　　丞相王文康公¶
　　公名曙字晦叔河南人中進士第咸平¶
　　中舉賢良方正科後以樞宻直學士知¶
　　益州入爲給事中兼群牧使冦萊公罷¶
　　相逺貶公其壻也亦貶郢州團練副使¶
　　起知襄州徙河南府　仁宗召爲御史¶
　　中丞兼理檢使以尚書工部侍郎叅知¶
　　政事以疾岀知陜州河陽河南府復入¶
　　爲樞宻使拜同中書門下平章事逾月¶
<pb:KR2f0037_SBCK_026-1b>¶
　　薨¶
王晦叔知益州賊盗贓無輕重一切戮之蜀¶
　中股慄不數月賊冦屏竄列郡皆外戸不¶
閉先是張詠守蜀季春糶廪米其價比時¶
　估三之一以濟貧民凢十戸爲一保一家¶
　犯罪一保皆坐不得糴民以此少敢犯法¶
　至是獻議者改詠之法窮民無所濟復爲¶
　冦晦叔奏復之(名臣/傳)¶
王文康治蜀頗以法御下有謗其太苛㑹劉¶
燁召還爲右正言　眞宗召問凌䇿王曙¶
<pb:KR2f0037_SBCK_026-2a>¶
治蜀孰優曰凌䇿在蜀值歳豐故得以平¶
易治之王曙值歳歉慮民爲盗故以法治¶
　之使之易地則皆然　眞宗善其言(名臣/傳)¶
王文康公薛簡肅公俱嘗鎮蜀而皆有名¶
章獻時同爲執政一日奏事巳因語蜀事¶
文康曰臣在蜀時有告戍卒反乃執而斬¶
　之於營門遂無事簡肅曰臣在蜀時亦有¶
告戍卒反者叱岀之亦無事(湘山/野録)¶
玉清昭應宫災守衛者皆坐繫御史獄王文¶
康公上䟽曰昔魯&KR0074;僖宮災孔子以爲&KR0074;¶
<pb:KR2f0037_SBCK_026-2b>¶
　僖親盡當毀者也遼東髙廟及髙園便殿¶
　災董仲舒以爲髙廟不當居郡國便殿不¶
　當居陵旁故災魏崇華殿災髙堂隆以爲¶
　天以臺榭宫室爲戒冝罷勿治文帝不聽¶
　明年復災今所建宫不應經義災變之來¶
　&KR0002;有警者願除其地罷諸禱祠以應天變¶
　仁宗與　太后感悟遂薄守衛者罪巳而¶
　詔以不復繕脩諭天下公方嚴簡重有大¶
　臣體嘗言人臣患不節儉今居第多踰僣¶
　服玩奢侈僕妾無數冝有經制及貴顯深¶
<pb:KR2f0037_SBCK_026-3a>¶
　自抑損齋居&KR0188;食泊如也¶
謝希深歐陽永叔官洛陽時同㳺嵩山歸暮¶
　抵龍門香山雪作留守錢文僖公遣吏以¶
　厨傳歌妓至且勞之曰山行良勞當少留¶
　龍門賞雪府事簡無遽歸也錢遇諸公之¶
　厚&KR0011;此後錢謫漢東諸公送別至彭婆鎮¶
　錢置酒作長短句俾妓歌之甚悲錢泣下¶
　諸公皆泣王文康公代爲留守御吏如束¶
　濕諸公俱不堪其憂日訝其多岀游責曰¶
　公等自比冦萊公何如萊公尚坐奢縱取¶
<pb:KR2f0037_SBCK_026-3b>¶
　禍貶死况其下者希深而下不敢對永叔¶
　取手板起立曰以脩論之萊公之禍不在¶
　柸酒在老不知退爾時王公年巳髙&KR0002;爲¶
　之動卒薦永叔入館然永叔猶不忘錢公¶
或謂錢公易名者三卒得美謚永叔之力¶
　云(聞見/録)¶
五朝名臣言行録卷第四¶
