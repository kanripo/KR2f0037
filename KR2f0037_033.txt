# -*- mode: mandoku-view; -*-
#+TITLE: 三朝名臣言行錄
#+DATE: 2015-09-10 23:32:55.140987
#+PROPERTY: ID KR2f0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 33
#+PROPERTY: FILE SB02n0032-054三朝名臣言行錄-卷第五之四.
<pb:KR2f0037_SBCK_033-1a>¶
　　　五之四¶
　　　　御史中丞彭公¶
　　公名思永字季長吉州廬陵人中天聖¶
　　五年進士第歴知南海分寜縣通判睦¶
　　州知潮州召爲侍御史出守宣州爲湖¶
　　北益州路轉運使權知成都府召還爲¶
　　户部副使以天章閣待制充陜西都轉¶
　　運使知瀛州　英宗即位徙知江寜府¶
　　召權御史中丞　神宗&KR0004;降授給事中¶
　　知黄州徙太平亳楊三州熈寜三年以¶
<pb:KR2f0037_SBCK_033-1b>¶
　　户部侍郎致仕卒年七十一¶
南海分寜素號難治前令比以罪去民化公¶
　之誠相戒以毋犯法至於無訟旣又通判¶
　睦州㑹台州大水&KR0101;司奉詔以公攝守事¶
　公悉心救養不憚勞苦至忘寢食盡葬溺¶
　死者爲文以祭之問疾苦賑飢乏去盗賊¶
　撫羸弱民貧不能營葺者命工伐木以助¶
　之數月而公私之舎畢復人安其居公視¶
　故城&KR0763;壞曰郡瀕海而無城此水所以爲¶
　害也程&KR0229;勸功民忘其勞城成遂爲永利¶
<pb:KR2f0037_SBCK_033-2a>¶
　移知潮州潮民&KR0010;苦脩堤之役吏縁爲姦¶
　貧者尤被其害公爲之法役均而費省民¶
　大恱(明道先生/撰行狀)¶
召爲侍御史極論内降授官賞之弊以謂斜¶
　封非公朝之事　仁宗深然之皇祐祀明¶
　堂前一日有傳赦語百官皆得遷秩者公¶
　方從駕𪧐景靈宫亟上言不冝濫恩以益¶
　僥倖旣肆赦果然時張堯佐以妃族進王¶
　守忠以親侍帷幄&KR0013;寵叅知政事闕貟堯¶
　佐朝暮待命守忠亦求爲節度使物議讙¶
<pb:KR2f0037_SBCK_033-2b>¶
　動公帥同列言之皆曰冝待命行公曰冝¶
　以先事得罪命出而不可救則爲朝廷失¶
　矣遂獨抗䟽極言至曰　陛下行此覃恩¶
　無意孤寒獨爲堯佐守忠故取恱衆人耳¶
　月言妃族秉政内臣用事皆非國家之福¶
　䟽入　仁宗震怒人皆爲公危之公曰苟¶
　二人之命不行雖赴鼎鑊無恨於是御史¶
　中丞郭勸諌官吴奎皆爲　上言其忠當¶
　蒙聽納不冝加罪　仁宗怒解而堯佐守¶
　忠之望遂格公猶以汎恩罷臺職(行/狀)¶
<pb:KR2f0037_SBCK_033-3a>¶
公爲荆湖北路轉運使至部奏黜守令之殘¶
　&KR2322;疲懦者各一人而八州知勸時大農以¶
　利誘諸路使以羡餘爲獻公曰裒民取賞¶
　吾不忍爲遂無所獻(行/狀)¶
成都闕守詔公權領府事有吏盗官錢千緡¶
　付獄巳三&KR0010;猶縱其出入自&KR0002;者公命窮¶
　治之一日而獄具蜀人以交子貿易皆藏¶
　於腰間盗善以小刄取之於稠人中民病¶
　苦之公得其狀即捕獲一人使䟽其黨𩔖¶
　得十餘軰悉黥𨽻諸軍盗者遂絶二罪而¶
<pb:KR2f0037_SBCK_033-3b>¶
　人知畏法蜀乃大治&KR0010;有中貴人祠峩嵋¶
　常留成都中數十日誅取珍貨竒玩例至¶
　數百萬錢一出於民間公命三省其二使¶
　者恨怒而去公不之顧(行/狀)¶
河朔謀帥以公鎮髙陽時狃於承平治兵者¶
　鮮明紀律而三𨵿爲甚公爲帥方重嚴正¶
　犯者頗以軍法從事驕兵大戢河北舊以¶
　桑麻爲産籍之髙下民懼不敢蓺植故益¶
　貧公奏更其法自是絲績之利&KR0010;&KR0010;増益¶
(行/狀)¶
<pb:KR2f0037_SBCK_033-4a>¶
召權御史中丞時追崇濮園大號復有稱親¶
　之議諌官御史以典禮未正相繼論列者¶
　六七人皆以罪去公始拜中司力陳其不¶
　可且請召還言事者上未之察更爲䟽極¶
　論其事言益切至　英宗深加聽納事幾¶
　施行而大臣持之甚力故不果公因求解¶
　憲職以章言者五進見而面陳者多至不¶
　記㑹　英宗不豫公憂懼不復言(行狀〇/又伊川)¶
(先生集代彭中丞奏云濮王生/陛下而/仁宗皇/帝以/陛下爲嗣承/祖宗大統則/仁廟/陛下)¶
(之皇考/陛下/仁廟之適子濮王/陛下所生之/父於屬爲伯/陛下濮王出継之子於屬爲姪此天)¶
<pb:KR2f0037_SBCK_033-4b>¶
(地大義生人大倫如乾坤定位不可得而變易者也/固非人意所能推移苟亂大倫人理㓕矣/陛下)¶
(仁廟之子則曰父曰考曰親乃/仁廟也若更&KR0091;濮/王爲親是有二親則是非之理昭然自明不待辯論)¶
(而後見也然而聖意必欲稱之者豈非/陛下大孝/之心義雖出継情厚本宗以濮王寔生聖躬曰伯則)¶
(無異於諸父&KR0091;王則不殊於臣列思有以尊大使絶/其等倫如此而巳此豈/陛下之私心哉蓋大義所)¶
(當典禮之正天下之公論而執政大臣不能將順/陛下大孝之心不知尊崇之道乃以非禮不正之號)¶
(上累濮王致/陛下於有過之地失天下之心貽亂/倫之咎言事之臣又不能詳據典禮開明大義雖知)¶
(&KR0091;親之非而不知爲/陛下惟所生之至恩明尊崇/之正禮使濮王與諸父夷等無有殊别此/陛下之)¶
(心所以難安而重違也臣以爲當以濮王之子襲爵/奉祀尊&KR0091;濮王爲濮國大王如此則夐然殊號絶異)¶
(等倫凢百禮數必皆稱情請舉一以爲率借如旣置/嗣襲必伸𥙊吿當曰姪嗣皇帝名敢昭告于皇伯父)¶
(濮國大王自然在濮王極尊崇之道於/仁皇無嫌/二之失天理人心誠爲允合不獨正今日之事可以)¶
<pb:KR2f0037_SBCK_033-5a>¶
(爲万丗之法復&KR0178;議者以大字爲疑此則/不然蓋繫於濮國下自於大統無嫌矣)¶
御史蔣之竒奏發大臣隂事欲扳公爲助乃¶
　曰公甞言之公亦謂帷箔之私非外人所¶
　知誠難究詰然亦有以取之故謗言一興¶
　而人以爲信且其首爲濮園議違典禮以¶
　犯衆怒不冝更在政府執政以之竒所論¶
　𡨕昧不可質迫公言其所從來三問而公¶
　奏益急且曰風聞者以廣聦明也今必問¶
　其所從來因而罪之則後無聞矣寜甘重¶
　謫不敢廢國家開言路之法因極陳大臣¶
<pb:KR2f0037_SBCK_033-5b>¶
　朋黨専恣非朝廷計翌日降授給事中知¶
　黄州(行/狀)¶
公仁厚誠恕出於自然年八九&KR0010;時從尚書¶
出官岳州晨起將就學舎得金&KR0107;於門外¶
　黙坐其處以伺訪者有一吏徘徊乆之問¶
　故果墜&KR0107;者也公詰其狀驗之信即出付¶
　之吏謝以數百金公𥬇不受曰我&KR0002;欲之¶
　取&KR0107;不過於數百金耶吏嘆駭而去始就¶
　舉時貧無餘貲惟持金釧數隻棲於旅舎¶
　同舉者過之衆請出釧爲翫客有墜其一¶
<pb:KR2f0037_SBCK_033-6a>¶
　於䄂間者公視之不言衆莫知也皆驚求¶
　之公曰數止此耳非有失也將去䄂釧者¶
　揖而舉手釧墜於地衆服公之量居母䘮¶
　貧甚郷人争饋之皆謝去後居顯仕自奉¶
　飬不改其素平生無聲色竒巧之翫其氣¶
　守髙爽議論清澹而端莊恭謹動必由禮¶
　未甞有墮慢之色戯侮之言見者皆知畏¶
　重然&KR0109;度夷曠不可澄撓人莫見其喜怒¶
　之變遇事明白不事襮飾接人無貴賤髙¶
　下一以忠信爲政本仁惠吏民愛之如父¶
<pb:KR2f0037_SBCK_033-6b>¶
　母惟不喜矯情恱衆揚巳取譽常曰牢籠¶
　之事吾所不爲居憲府多所論奏未甞以¶
　語人或疵其少言惟謝之終不自辨每謂¶
　人曰吾不爲它學但㓜即學平心以待物¶
　耳又常教其子弟曰吾數&KR0010;時冬處&KR0013;中¶
　則知思天下之寒者矣其本源如此故仁¶
　恕之善見於天下而人推其誠長者至其¶
　持守剛勁喜善嫉惡而勇於斷决則不可¶
　以勢利誘不可以威武移潮州宅舊傳多¶
　怪前後守臣無寜處者公迄去未甞問其¶
<pb:KR2f0037_SBCK_033-7a>¶
　其有無其逹理守正&KR0002;此凛乎其丈夫也¶
<pb:KR2f0037_SBCK_033-7b>¶
#+PROPERTY: JUAN 33
#+PROPERTY: FILE SB02n0033-062五朝名臣言行錄-卷第六之二.
<pb:KR2f0037_SBCK_033-1a>¶
　　　六之二¶
　　　　丞相陳文惠公¶
　　公名堯佐字希元閬州閬中人中進士¶
　　第累遷太常丞爲開封府推官貶通判¶
　　潮州還直史舘歴知廬壽二州兩浙京¶
　　西河東河北轉運使入爲三司戸部副¶
　　使天聖初知制誥知通進銀臺司出知¶
　　河南府徙并州權知開封府爲翰林學¶
　　士拜樞宻副使叅知政事出知永興軍¶
　　徙廬州同州拜同中書門下平章事罷¶
<pb:KR2f0037_SBCK_033-1b>¶
　　以使相判鄭州以太子太師致仕薨年¶
　　八十二¶
公爲人剛毅篤實好古愽學嘗以言事貶通¶
　判潮州其所言蓋大臣所難言者(歐陽公撰/神道碑)¶
潮之惡溪有鱷魚食人不可近公命捕得鳴¶
　皷于市以文告而戮之鱷患屏息(神道碑〇/又澠水燕)¶
(談云咸平中陳文惠公謫官潮州時潮人張氏子濯/于江邊爲鱷魚所食公曰昔韓吏部以文投惡溪鱷)¶
(魚逺徙今乃賊人則不可赦矣乃命吏督漁者網得/戮之圖其形爲之賛至今人多傳之鰐大者數丈或)¶
(玄黄或蒼白似龍而無角𩔖蛇而有足睅目利齒見/之駭人𡖉化山谷間大率爲鰐者十二三焉餘或爲)¶
(&KR3550;或爲龜也喜食人畜其食/必以尾卷去如象之任鼻也)¶
<pb:KR2f0037_SBCK_033-2a>¶
知壽州遭&KR0010;大飢公自岀米爲糜以食餓者¶
　吏民以公故皆争岀米其活數萬人公曰¶
　吾豈以是爲私惠邪蓋以令率人不&KR0002;身¶
先而使其從之樂也(神道/碑)¶
錢塘江堤以竹籠石而潮嚙之不數&KR0010;輙壞¶
　而復理公嘆曰堤以捍患而反病民乃議¶
易以薪土言者以爲非便而丁𣈆公主之¶
　以黜公公争不巳乃徙公京西而籠石爲¶
堤數&KR0010;功不就民力大困卒用公議堤乃¶
成(神道/碑)¶
<pb:KR2f0037_SBCK_033-2b>¶
河東地寒而民貧奏除石炭稅減官冶鐵課¶
　&KR0010;數十萬以便民曰轉運征利之官也利¶
　有夲末下有餘則上足吾豈爲俗吏哉(神道/碑)¶
太行山當河北河東兩路之界公以謂𣈆自¶
　前丗爲險國常先叛而後服者恃此也其¶
　在河東鑿澤州路後徙河北鑿懷州路而¶
　太行之險通行者得公以爲利公曰吾豈¶
　爲今日利哉(神道/碑)¶
河决壞滑州公躬自暴露晝夜督促剏爲木¶
龍以巨木駢齒浮水上下殺其暴堤乃成¶
<pb:KR2f0037_SBCK_033-3a>¶
　又爲長堤以護其外滑人曰不可使後人¶
　忘我陳公因號其堤爲陳公堤(神道/碑)¶
開封府治京師公以謂治煩之術任威以擊¶
　強盡察以防姦譬於激水而欲其澄也故¶
　公爲政一以誠信每&KR0010;正月夜放燈則悉¶
　籍惡少年禁錮之公召諭曰尹以惡人待¶
　汝汝安得爲善吾以善人待汝汝忍爲惡¶
　耶因盡縱之凡五夜無一人犯法者(神道/碑)¶
太常愽士陳詁知祥符縣縣吏惡其明察欲¶
　中以事而詁公廉事不可得乃欲以竒動¶
<pb:KR2f0037_SBCK_033-3b>¶
　京師自録事以下空一縣皆逃去京師果¶
　喧言詁政苛暴是時　章獻明肅太后猶¶
　聽政怒詁欲加以罪公爲樞宻副使力争¶
　之以謂罪詁則姦人得計而沮能吏詁由¶
　是獲免(神道/碑)¶
公十典大州六爲轉運使常以方嚴肅下使¶
　人知畏而重犯法至其過失則多保佑之¶
　故未甞按黜一下吏(神道/碑)¶
故事知制誥者先試其文辭　天子以公文¶
　學天下所知不復命試自國朝以來不試¶
<pb:KR2f0037_SBCK_033-4a>¶
　知制誥者唯楊億及公二人而巳(神道/碑)¶
公居官不妄進取爲太常丞者十三年不遷¶
爲起居郎者七年不遷自議錢塘堤爲丁¶
𣈆公所絀後𣈆公益用事專威福故人子¶
弟以公乆于外多勉以進取公曰唯乆然¶
後見吾守如是十五年今　天子即位𣈆¶
　公事敗投海外公乃見召用(神道/碑)¶
公初作相以唐劉蕡所對䇿進曰天下治亂¶
　自朝廷始朝廷賞罰自近始凡蕡之所究¶
　言者皆當今之弊臣所欲言而　陛下之¶
<pb:KR2f0037_SBCK_033-4b>¶
　所冝行也　天子嘉納之(神道/碑)¶
公居家以儉約爲法雖巳貴常使其子弟親¶
　執賤事曰孔子固多能鄙事臨卒口占數¶
　十言自誌其墓(神道/碑)¶
吕申公累乞致仕　仁宗問之曰卿果退當¶
　何人可代申公曰知臣莫&KR0002;君　陛下當¶
　自擇　仁宗再三問之申公對曰　陛下¶
　欲用英俊經綸之才臣所不知必欲圖任¶
　老成鎮撫百度周知天下之良苦無如陳¶
堯佐者　仁宗深然之遂大拜(湘山/野録)¶
<pb:KR2f0037_SBCK_033-5a>¶
公性儉謹行見動物必戒左右勿殺器服壞¶
　隨輒&KR0024;之曰無使不全以見棄也¶
公父秦國公省華三子長曰堯叟爲樞宻使¶
　同中書門下平章事季曰堯咨爲武信軍¶
　節度使皆舉進士第一人及第三子巳貴¶
　秦公尚無恙每賔客至其家公及伯季侍¶
　立左右坐客䠞蹜不安求去秦公𥬇曰此¶
　兒子軰爾故天下皆以秦公教子爲法而¶
　以陳氏丗家爲榮(神道/碑)¶
堯咨精於弧矢常自號小由基爲知制誥岀¶
<pb:KR2f0037_SBCK_033-5b>¶
　守荆南廻其母馮氏問之曰汝典名藩有¶
　何異政堯咨曰州當孔道過客以堯咨善¶
　射無不歎服母曰汝父訓汝以忠孝輔國¶
　家今不務仁政善化而專卒伍一夫之伎¶
　豈汝先人之意耶以杖擊之金魚墜地(名臣/傳)¶
