# -*- mode: mandoku-view; -*-
#+TITLE: 三朝名臣言行錄
#+DATE: 2015-09-10 23:32:53.953993
#+PROPERTY: ID KR2f0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB02n0032-011三朝名臣言行錄-卷第十之一.
<pb:KR2f0037_SBCK_005-1a>¶
　　　十之一¶
　　　　丞相康國韓獻肅公¶
　　公名絳字子華叅知政事忠憲公之子¶
　　也以父任爲大理評事登進士甲科除¶
　　太子中允通判陳州召知太常禮院歴¶
　　開封府推官户部判官江南饑出爲體¶
　　量安撫還知制誥出知河陽召入翰林¶
　　爲學士權御史中丞出知蔡州移知慶¶
　　州加端明殿學士知成都府　英宗即¶
　　位召還除三司使俄拜樞宻副使　神¶
<pb:KR2f0037_SBCK_005-1b>¶
　　宗&KR0004;領制置三司條例司拜叅知政事¶
　　熈寜二年拜陜西河東宣撫使即軍中¶
　　拜同中書門下平章事㑹慶州卒叛遂¶
　　罷相守鄧州徙知大名府七年復爲相¶
　　出知許州拜建雄軍節度使知定州移¶
　　河南府　哲宗即位進封康國公加開¶
　　府儀同三司判大名府屢告老拜司空¶
　　檢校太尉致仕薨年七十七¶
公爲開封府推官男子冷清自謂母娠宫中¶
　生民間於是自稱皇太子都人聚觀頗以¶
<pb:KR2f0037_SBCK_005-2a>¶
爲疑吏収捕驗問亦不敢迫府官至有改¶
容禮之者旣而果無實猶止覊置近郡公¶
上䟽引成方遂事論奏甚切清遂伏誅(劉/貢)¶
(父撰/行狀)¶
江淮兩浙歳飢以公體量安撫江南東西路¶
　到部則發倉廪振貧乏問百姓疾苦縣邑¶
　以衙前爲重役一當其役則破家竭産民¶
　至有嫁祖母與母而析生異居以避役者¶
　公爲立則衙前法奏行之民以爲便又兼¶
　并之家私占陂池溪湖少出稅以錮其利¶
<pb:KR2f0037_SBCK_005-2b>¶
　公使以税均所近民田而陂池溪湖使衆¶
　共之(行/狀)¶
使還除右正言供職時大臣佐佑時政務循¶
　故事公一日奏言政事冝出聖斷上諭¶
　云屢有人言朕少斷非不欲豦分蓋縁國¶
　家動有　祖宗故事苟或出令未合憲度¶
　便成過失以此須經大臣論議而行臺諌¶
　官見有未便但言來不憚追改也(行/狀)¶
宣祖神御温成園陵皆寓奉先寺　仁宗將¶
　幸奉先或謂因欲臨后園公預以所聞諌¶
<pb:KR2f0037_SBCK_005-3a>¶
　旦日飭駕使諭公曰朕欲酌神御非詣后¶
　園也(李&KR0022;直撰/神道碑)¶
召爲翰林學士　仁宗甞遣使祈嗣茅山公¶
　當草祝詞公因上䟽言祈嗣頋禱祠何益¶
　夫女御閉於深宫者衆宦人養子絶人之¶
　丗者多非所以順天地致螽斯之福於上¶
　也書奏　仁宗即日出宫人數百詔有司¶
　裁定宦人養子令(神道/碑)¶
孫沔吕溱等守藩犯法從官聮章請貰其罪¶
　公曰法自貴者始更相救援則公道廢矣¶
<pb:KR2f0037_SBCK_005-3b>¶
　遂并劾之宫人或納賂請降度牒紫方&KR0129;¶
　歳時内宴至有與伶官私𥬇語者公宻發¶
　其事　上亟爲逐典掌劉氏及它不謹者¶
　十餘人(神道/碑)¶
自公爲中司言事甚多時富鄭公爲宰相多¶
　寢不下公不能堪條前後所言極論之初¶
　張茂實母乳悼獻太子茂實㓜從其母畜¶
　於宫中後壯長寖貴領親軍以掛嫌議出¶
　爲外官至是鄭公復用茂實主兵公并以¶
　爲言且論其畏避自私不足以荅上恩塞¶
<pb:KR2f0037_SBCK_005-4a>¶
　群望因請歸家待罪不敢赴臺供職而諌¶
　官詆公中傷宰相擅去官守由是罷知蔡¶
　州(行/狀)¶
知成都府蜀中春秋夏米價常貴張詠尚書¶
　治蜀自二月減價糶官米八月糶塩各給¶
　劵爲據以惠貧户歳乆質賣悉歸豪右公¶
　諭其自首别給劵貧民凢七千餘户因奏¶
　每三年視貧富一易之民有疾疫致醫藥¶
　客軍貧民死者葬之奏立寺額度僧主管¶
　増置學校减嗇冗費異時内臣奉使至蜀¶
<pb:KR2f0037_SBCK_005-4b>¶
　州郡迎悅其意有所貨易輙附益之其費¶
　皆出於酒場官衆以爲患公奏請加禁約¶
　英宗聞之喜詔内侍省著爲令毎行必申¶
　飭焉(行/狀)¶
爲三司使内諸司吏有干恩澤者詔已許之¶
　公執條例奏禀上曰朕不知條例當爲¶
　卿改後有此等事亦須執奏三司事多與¶
　宫省相𨵿近習有所干請即牾條例公未¶
　甞詭隨公一日奏事具爲上言所以且¶
　曰即有飛語願賜覆實上曰知卿盡公¶
<pb:KR2f0037_SBCK_005-5a>¶
　不肯放過事朕在藩邸時備聞群臣以國¶
　事爲人情隳壞法度積弊日甚頼卿盡力¶
　我自諳暁卿勿慮也它日公又言曰國朝¶
　之制上所用財幣不欲顯名者乃用合同¶
　慿由取之内臣因循凢賜予之𩔖並以合¶
　同慿由施行歳常數十百萬三司無由鉤¶
　校人皆疑禁中浮費不知其間賜予宗室¶
　及群臣者過半也請以其冝付有司者付¶
　之有司　英宗嘉納自是費用之有例者¶
　悉歸三司得以㑹計矣(行/狀)¶
<pb:KR2f0037_SBCK_005-5b>¶
遷樞宻副使因進對　神宗問天下遺利公¶
　對求遺利莫&KR0002;盡地力退而具䟽以謂害¶
　農之大弊無甚於差役不可不改請委侍¶
　從臺省官集議及聖詔愽謀以収群䇿¶
　上嘉納之&KR0004;公在三司時議欲使官户量¶
　出免役錢兼并之家計田頃承役唯存郷¶
　役及弓手之外並與蠲除單丁女户在第¶
　一等者亦量納役錢其餘一切以免役錢¶
　雇召如此即不限田而官户兼并之家不¶
　敢過制以貪利中人得以置田以爲生品¶
<pb:KR2f0037_SBCK_005-6a>¶
　官不必充役而無業之民得以應募矣至¶
　是　上手扎取之公具録以進　上令學¶
　士草詔訪問旣進入　上以未見哀痛惻¶
　怛之意手定詔藁宻封示公令公潤色以¶
　進爲大小訪焉王荆公領條例司深以公¶
　言爲然遂推廣衙前之法以及它役(行/狀)¶
熈寜三年五月除叅知政事時樞宻副使闕¶
　貟㑹公獨奏事　神宗問誰可&KR0024;者公以¶
　司馬光對遂以授光(行/&KR0250;)¶
熈寜二年九月夏羗大入慶州境圍七寨殺¶
<pb:KR2f0037_SBCK_005-6b>¶
　略數千邊將髙敏戰死榆林以公爲陜西¶
　宣撫使賜空名宣告即軍中賞功詔許除¶
　補所部官自受命至陛辭三日而行賜金¶
　繒及織文&KR0129;纔至邊悉分與將吏公初行¶
　環慶勞饗蕃漢士傷痍者賜帛褁瘡治兵¶
　鄜延使偏將种諤出青澗城趨銀州界破¶
　撫寜開光諸帳屯守囉兀公欲自髙奴通¶
　道河東詔兼河東宣撫使就拜同中書門¶
　下平章事昭文舘大學士公遣將出麟府¶
　兵徑虜中凢九日㑹囉兀下又破賊馬户¶
<pb:KR2f0037_SBCK_005-7a>¶
　川斬馘數千𫉬綉旗木符領盧印公&KR0004;至¶
　邊裂諸路兵置七將間其無備互出擣之¶
　至是深入破敵者十七戰皆捷招降數萬¶
　人居以曠圡方築據奪其要害而慶將失¶
　撫御兵有叛亡者時内外多與公異意争¶
　歸咎宣撫司邊事摇矣公一不辨以身任¶
　其責罷相知鄧州其後旣収兵羗人亦卷¶
　廬帳驅畜産遁去客食河外餓死者衆數¶
　年終不能復而使大酋數叩保安軍求通¶
　使並塞皆空無賊火　上於是知公爲有¶
<pb:KR2f0037_SBCK_005-7b>¶
　功復召爲相(神道碑〇又行狀云申勑諸路爲/堅壁自守之計城寨有不可守者)¶
(棄之分七將之兵爲淺攻擾擊之計以困戎虜〇或/云公命种諤城囉兀雪中築撫寜堡調發倉卒𨵿中)¶
(騷然公駐延州命四路帥無得預軍事皆聽於諤又/命蕃官王文諒節制環慶之師自入陜西以軍中錢)¶
(散與乞人又奪&KR0016;士馬以與蕃部厚犒賞之軍士皆/怨夏人䧟撫寜又急攻囉兀公命諸路出師牽制慶)¶
(兵再出/遂作亂)¶
公之入相繼王荆公之後政事有未便者賢¶
　士大夫或置不用公將更易振舉之奏古¶
　者冢宰制國用今天下財用出入宰相乃¶
　不預聞始置局中書稽攷天下財用之數¶
量入以爲出援用司馬光　上曰吾於光¶
<pb:KR2f0037_SBCK_005-8a>¶
　豈有所愛頋光未肯來耳又數與同列論¶
　事　上前不得盡行其言乃歎曰勢不能¶
　有所禆&KR0024;矣唯早去位可以全進退之分¶
　故一年之間求去者三(行/狀)¶
三司使發市易官罪而同列佑之欲弗責方¶
　創賈人免行錢孫尚書永議有異而同列¶
　欲論永罔上故不實上書人鄭俠絞切下¶
　獄而執政馮公京甞賙俠同列欲以黨俠¶
　爲重坐公辨　帝前不得直數求罷上¶
　爲逐市易官稍寛二臣者而它相至欲復¶
<pb:KR2f0037_SBCK_005-8b>¶
　留故賈人劉佐任市易公固言不可論¶
　上前未决公再拜曰臣言不用辱相位請¶
　從此辭　上愕曰兹小事何用耶公奏曰¶
　小事弗伸况大事乎上爲罷佐遣使持¶
　手詔諭公使就位公乃起後數月固稱疾¶
　乃拜觀文殿大學士禮部尚書知許州(神道/碑)¶
知河南府夏大雨伊落汎溢冐城郭居民&KR0013;¶
　溺者太半公方以疾在告聞之力疾而出¶
　率府僚救護全濟者甚衆物價騰踴人多¶
　不得食公發倉廪以平物價収葬溺死者¶
<pb:KR2f0037_SBCK_005-9a>¶
禁止盗賊訛言驚衆者刑黥之人以寜息¶
脩完廬舎工直十倍公爲設法招來它州¶
人四近坌集公私皆得興作而工直亦平¶
矣又奏築長堤以虞後患幾月而成後三¶
　年伊洛復漲如前日頼堤而免㑹行保馬¶
　法令保甲家自飬馬毎都馬五十匹期十¶
　五年數足提舉官欲其速成爲巳功脅趣¶
　州縣要以二年期㑹旣急馬價不訾民至¶
　破産不得馬公爲條奏止之如&KR0004;令(行/狀)¶
&KR0073;陵興役洛人言昭陵厚陵時府吏中夜視¶
<pb:KR2f0037_SBCK_005-9b>¶
事留守亦𪧐于外至公不改常度早晚視¶
事外唯増日中一出而已内外畏戢莫敢¶
　妄作事皆辦集或言陵下乏水人多暍死¶
　詔置水車數百及瓢瓠竹筒數萬公知其¶
　未甞乏水也遣使具措置水事及取脩奉¶
　官司不乏水狀聞舊奉陵之物無先後之¶
　序吏縁优下公使以所須緩急第爲之期¶
　掲榜示人由是人不争競而工價平洛人¶
　曰洛中不知有裕陵者公之賜也(行/狀)¶
判大名府遣使問役法利害公請到鎭條析¶
<pb:KR2f0037_SBCK_005-10a>¶
　以聞旣至上䟽以謂&KR0004;論役法之弊止謂¶
　衙前一役願得納錢募人旣行之農民無¶
　破家之患遂并它役以此用錢至廣雖不¶
　當役者亦不得免此議論所以多也務求¶
　&KR1151;餘謂之寛剰重非所冝復其舊爲便以¶
　仐所取錢計年支雇募所費頗&KR1151;二分以¶
　備非常免除第五等减第四等數則天下¶
　速&KR0013;聖澤矣後司馬丞相建議一用熈寜¶
　法差役公以六條事駮之議之連年然亦¶
　多叅用公所言者(行/狀)¶
<pb:KR2f0037_SBCK_005-10b>¶
公爲人嚴重好禮其居家燕處無墮容子弟¶
　勝冠有所賀謝必具衣冠而後使拜存恤¶
　宗族逺近無遺推財予之不計有無自仕¶
　宦未逹時巳爲族人之孤特者嫁娶之凢¶
　十餘人矣(行/狀)¶
公兄弟友愛天至自忠憲公爲两府大臣至¶
　公兄弟同時爲眞相近輔者三人衣冠之¶
　盛近丗未甞有也又皆眉壽髙年公將歸¶
　許而两弟時亦皆七十同時請老朝廷貪¶
　惜賢徳未之許也其爲榮盛又前古所未¶
<pb:KR2f0037_SBCK_005-11a>¶
有(行/狀)¶
公自少氣節嶷然聞其言見其貌皆知其必¶
　位將相剛正渾厚而於交親仁以盡至朝¶
　廷事不可屈撓以私據理道論是非不辨¶
　正不巳推引賢能急於家事以誠待人無¶
　所疑而知人常不誤司馬温公方與執政¶
　忤而公言温公可代巳爲樞宻副使至爲¶
　宰相又薦之　神宗亦可之曰卿度光來¶
　乎朕當亟召力引吴正憲公忠諒可任大¶
　事宣撫陜西首薦今左右丞相爲判官(吕/大)¶
<pb:KR2f0037_SBCK_005-11b>¶
(防范/純仁)常舉布衣王安國能辭章程頥有經行¶
　士大夫出其門多知名天下&KR0004;進士科進¶
　擢速公言偶程文占上選未見才實勞最¶
　躐衆人指期爲卿輔殆亡所謂自是始議¶
　間年一貢士而殺其恩嘉祐中與陳秀公¶
　議茶法官不失常課刑辟歳省數千人又¶
　言差役病民最甚冝𢌿上農及官户單丁¶
　女户薄率錢募衙前吏凢不可募者存郷¶
　户則上户免服役而游手之民得以應募¶
　有業矣　英宗未果行至熈寜&KR0004;申講前¶
<pb:KR2f0037_SBCK_005-12a>¶
　議及温公建言一用差法詔訪利害公曰¶
　臣&KR0004;議謂衙前可募其後乃并及它役所¶
　募旣廣遂率錢及下户至多取羡數以今¶
　所冝第除羡數免下户錢惠澤周矣因條¶
　六事異温公議後皆叅取焉公前此於温¶
　公踈外中援其賢及議朝廷事自守不奪¶
　所見乃如此又建言官制錯謬如近臣乃¶
　兼判中書門下省細務多𨵿决二府恩大¶
　政　祖宗方耡天下襲唐季未及更冝早¶
　論定其後　神宗改官制約用六典多如¶
<pb:KR2f0037_SBCK_005-12b>¶
　公所陳者將殁猶上書懇惻言天下事所¶
　臨六州皆生立祠聞訃有巷哭者公撫飬¶
　孤貧雖旁宗踈屬皆仰嫁娶衣食周門生¶
　故吏之不能自存者俸禄無所餘(神道/碑)¶
#+PROPERTY: JUAN 5
#+PROPERTY: FILE SB02n0033-013五朝名臣言行錄-卷第一之三.
<pb:KR2f0037_SBCK_005-1a>¶
　　　一之三¶
　　　　丞相魯國范公¶
　　公名質字文素大名宗城人後唐長興¶
　　中登第仕𣈆爲翰林學士漢初加戸部¶
　　侍郎周祖起兵以爲樞宻副使廣順初¶
　　拜中書侍郎平章事世宗不豫入受頋¶
　　命輔立恭帝　太祖受禪加兼侍中罷¶
　　叅知樞宻乾德二年罷爲太子太傅薨¶
　　年五十四將終戒其子無得請謚立碑¶
質自從仕未甞釋卷人或勉之質曰昔甞有¶
<pb:KR2f0037_SBCK_005-1b>¶
　異人與吾言他日必當大任苟如其言無¶
　學術何以處之(蒙/求)¶
周祖自鄴舉兵向闕京師亂范魯公隱於民¶
　間一日坐封丘巷茶肆中有人貌怪陋前¶
　揖曰相公無慮時暑中公所執扇偶書大¶
　暑去酷吏清風來故人二句其人曰世之¶
　酷吏寃獄何止如大暑也公它日當深究¶
　此弊幸無忘吾言公惘然乆之後至祅廟¶
後門見一土木短&KR0017;其貌肖茶肆中見者¶
　公心異焉亂定周祖物色得公遂致大用¶
<pb:KR2f0037_SBCK_005-2a>¶
　公見周祖首建議律條繁廣輕重無據吏¶
　得以因縁爲姦周祖特詔詳定是爲刑統¶
(聞見/録)¶
范質初作相與馮道同堂道意輕其新進潜¶
　視所爲質初知印當判事語堂吏曰當判¶
　之事並施籖表得以視而書之慮臨文失¶
　誤貽天下㗛道聞嘆曰眞識大體吾不如¶
　也質後果爲名相(談/苑)¶
世宗在楊州怒竇儀罪在不測范質非時求¶
　見世宗意其救儀將避之質趨而前曰儀¶
<pb:KR2f0037_SBCK_005-2b>¶
　近臣以小過忤旨罪不當誅因免冠叩首¶
　泣下曰臣備位宰相不敢致人非辜當帝¶
　王之怒幸陛下寛之世宗意解遂赦儀罪¶
(蒙/求)¶
范質奉行制敕未甞破律毎命刺史縣令必¶
　以戸口版籍爲急(蒙/求)¶
周恭帝之世有右拾遺直史館鄭起上宰相¶
　范質書言　太祖得衆心不冝使典禁兵¶
　質不聽及　太祖入城諸將奉登明德門¶
　太祖命軍士皆釋甲還營　太祖亦歸公¶
<pb:KR2f0037_SBCK_005-3a>¶
　署釋黃袍俄而將士擁質及王溥魏仁浦¶
　等皆至　太祖嗚咽流涕曰吾受世宗厚¶
　恩今爲六軍所逼一旦至此慙&KR0018;天地將¶
　若之何質等未及對軍校羅彦&KR0606;按劒厲¶
　聲曰我軰無主今日必得天子　太祖叱¶
　之不退質頗誚讓　太祖且不肯拜王溥¶
　先拜質不得巳從之且稱萬歳請詣崇元¶
　殿召百官就列周帝内出制書禪位　太¶
　祖就龍墀北面再拜命宰相扶　太祖登¶
　殿易服於東序還即帝位群臣相賀及¶
<pb:KR2f0037_SBCK_005-3b>¶
　太宗即位先命溥致仕蓋薄其爲人也又¶
　甞稱質之賢曰惜也但欠世宗一死耳(記/聞)¶
(○又龍川别志云周顯德末年/太祖任殿前㸃檢/功業日隆而謙下愈甚老將大校多歸心者雖宰相)¶
(王溥亦隂効誠欵今南御園則溥夙所獻也惟范質/忠於周室初無所附及丗宗晏駕北邊奏契丹入冦)¶
(命/太祖以大兵出拒之行至陳橋軍變旣入城韓/勍以親衛戰於闕下敗死/太祖登正陽門望城中)¶
(諸軍未有歸者乃脫甲詣政事堂時早朝未退而聞/亂質下殿執溥手曰倉卒遣將吾儕之罪也𤓰入溥)¶
(手幾出血溥無語旣見/子今身未冷奈何如此/太祖質曰先帝養太尉如/太祖性仁厚流涕&KR0013;面然)¶
(質知𫝑不可遏曰事已爾無太倉卒自古帝王有禪/讓之禮今可行也因具陳之且曰太尉旣以禮受禪)¶
(則事太后當如母養少主當如子切勿&KR0018;先帝舊恩/太祖揮涕許諾然後率百官行禮由此/太祖深敬)¶
(重質仍以爲相者累年終質之丗太后少主皆/無恙故/太祖太宗每言賢相必以質爲稱首)¶
<pb:KR2f0037_SBCK_005-4a>¶
范魯公嘉謀偉量時稱名相自以執政之地¶
　生殺𢡖舒所繫苟不能蚤夜兢畏悉心精¶
　慮敗事覆餗憂患畢至加之道有枉直時¶
　有夷險居其位者今古爲難甞謂同列曰¶
　人能&KR0569;吸三斗醇醋即可爲宰相矣(沂公/筆録)¶
舊制宰相早朝上殿命坐有軍國大事則議¶
　之從容賜茶而退自餘除拜號令刑賞廢¶
　置事無巨細並熟狀擬定進入止於禁中¶
　親批紙尾用御印可其奏謂之印畫降出¶
奉行而巳由唐歴五代不改其制　國初¶
<pb:KR2f0037_SBCK_005-4b>¶
范質王溥魏仁浦自以前朝舊相且憚¶
太祖英睿具劄子面取進止朝退各䟽其¶
事所得聖旨臣等同署字以志之自是奏¶
御寖多或至旰&KR0628;命坐啜茶之禮尋亦廢¶
罷今遂爲定式(沂公/筆録)¶
公性卞急好面折人以廉介自持未甞受四¶
方饋遺前後所得禄賜多給孤遺閨門之¶
中食不異品身没之後家無餘貲後　太¶
祖因講求輔相謂侍臣曰朕聞范質但有¶
　所居宅不營産眞宰相也　太宗亦素重¶
<pb:KR2f0037_SBCK_005-5a>¶
　質甞對近臣稱累朝宰弼以爲循規矩惜¶
　名器持廉節無出質之右者¶
<pb:KR2f0037_SBCK_005-5b>¶
