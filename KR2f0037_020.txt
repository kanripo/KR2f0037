# -*- mode: mandoku-view; -*-
#+TITLE: 三朝名臣言行錄
#+DATE: 2015-09-10 23:32:54.607791
#+PROPERTY: ID KR2f0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 20
#+PROPERTY: FILE SB02n0032-034三朝名臣言行錄-卷第三之四.
<pb:KR2f0037_SBCK_020-1a>¶
　　　三之四¶
　　　　叅政張文定公¶
　　公名方平字安道宋城人明道二年以¶
　　茂材異等擢爲祕書省校書郎知蘇州¶
　　崑山縣又以賢良方正直言極諌中選¶
　　通判睦州召知諌院知制誥除翰林學¶
　　士爲三司使坐事出知滁州徙江寜府¶
　　杭州入判流内銓知滑州移益州以三¶
　　司使召還復出知南京帥秦州　英宗¶
　　&KR0004;召還翰林爲學士承旨　神宗即位¶
<pb:KR2f0037_SBCK_020-1b>¶
　　除叅知政事丁父憂服除入覲知陳州¶
　　徙南京過闕除宣徽使知青州公以¶
　　英宗所書立　神宗十五字進遂詔歸¶
　　本院供職除中太一宫使乆之復請去¶
　　乃易宣徽南院使判應天府請老以太¶
　　子少師致仕元祐六年薨年八十五¶
公年十三入應天府學潁悟絶人家貧無書¶
　甞就人借三史旬日輙歸之曰吾巳得其¶
　詳矣凢書皆一閱終身不再讀屬文未甞¶
　起草宋綬蔡齊見之曰天下竒材也共薦¶
<pb:KR2f0037_SBCK_020-2a>¶
　之(蘇内翰/撰墓誌)¶
通判睦州時趙元昊欲叛而未有以發則爲嫚¶
　書求大名以怒朝廷規得譴絶以激使其¶
　衆公以謂朝廷自景徳以來旣與契丹盟¶
　天下忘備將不知兵士不知戰民不知勞¶
　蓋三十年矣若驟用之必有䘮師蹶將之¶
　憂兵連民疲必有盗賊意外之患當含垢¶
　匿瑕順適其意使未有以發得&KR0010;月之頃¶
　以其間選將厲士堅城除器爲不可勝以¶
　待之雖元昊終於必叛而兵出無名吏士¶
<pb:KR2f0037_SBCK_020-2b>¶
　不直其上難以決勝小國用兵三年而不¶
　見勝&KR0018;不折則破我以全制其後必勝之¶
　道也方是時士大夫見天下全盛而元昊¶
　小醜皆欲發兵誅之惟公與吴育同議議¶
　者不深察以二人之論爲出於姑息遂決¶
　計用兵天下騷動公獻平戎十䇿大略以¶
　爲邊城千里我分而賊専雖屯兵數十萬¶
　然賊至常以一擊十必敗之道也旣敗而¶
　圖之則老師費財不可爲已冝及民力之¶
　完屯重兵河東示以形勢賊入㓂必自延¶
<pb:KR2f0037_SBCK_020-3a>¶
　渭而夏州巢穴之守必虚我師自麟府渡¶
　河不十日可至此所謂攻其所必救形格¶
　勢禁之道也宰相吕夷簡見之謂宋綬曰¶
　君能爲國得人矣然不果用其䇿(墓/誌)¶
方元昊之叛也禁兵皆西而諸路守兵多㨂¶
　赴闕郡縣無備乃命調額外弓手公在睦¶
　州條上利害八事及是有旨遣使於陜西¶
　河東京東西路刺弓箭手爲宣毅保捷指¶
　使公連上䟽争之甚力不從所刺兵二十¶
　餘萬人皆市人不可用而宣毅驕甚所至¶
<pb:KR2f0037_SBCK_020-3b>¶
　　爲宼自是民力大困國用一空識者以不¶
　　從公言爲恨(墓/誌)¶
　元昊旣叛陜西四路置帥夏英公竦爲緫帥¶
　　居長安不臨邊精兵勇將得留寘麾下四¶
　　路戰守出入皆取決焉旣逺不及事而四¶
　　路&KR0018;敗罰終不及緫帥知制誥張公安道¶
　　爲諌官言自古元帥無不身自對敵雖齊¶
　　&KR0074;&KR0051;文覇主亦親履行陣至於將佐有敗¶
　　元帥必任其責諸&KR0081;亮爲大將軍馬謖之¶
　　敗降右將軍此古今通義也今夏竦端坐¶
<pb:KR2f0037_SBCK_020-4a>¶
　長安末甞臨敵諸路失律一皆不問有緫¶
　帥之名而無緫帥之實乞據四路敗事加¶
　以責罰而罷緫帥使四路帥臣自任戰守¶
　之計有事干它路者遞相&KR0028;報隨冝救應¶
　於事爲便朝廷從之英公降知别州而四¶
　路各任其事蓋始於此(龍川/志)¶
慶暦元年西方用兵已六年矣　上旣益厭¶
　兵而賊亦困弊不得耕牧休息虜中疋布¶
　至十餘千元昊欲自致其道無由公&KR0099;然¶
　上䟽曰　陛下猶天地父母也豈與此犬¶
<pb:KR2f0037_SBCK_020-4b>¶
　豕豺狼較勝&KR0018;乎願因今嵗郊赦引咎示¶
　信開其自新之路申敕邊吏勿絶其善意¶
　若猶不悛亦足以怒我而曲彼雖天地&KR0017;¶
　神必將誅之　仁宗喜曰是吾心也命公¶
　以䟽付中書吕夷簡讀之拱手曰公之言¶
　及此是社稷之福也是&KR0010;赦書開諭如公¶
　意明年元昊始請降(墓/誌)¶
權知開封府府事至繁爲尹者皆置版以記¶
　事公獨不用黙記數百人以次決遣了無¶
　遺忘吏民大驚以爲神不敢復欺(墓/誌)¶
<pb:KR2f0037_SBCK_020-5a>¶
元昊遣使求通巳在界上而契丹與元昊(御/名)¶
　&KR0169;使來約我請拒絶其使時主者欲遂納¶
　元昊故爲荅書曰元昊&KR0002;盡如約束則理¶
　難拒絶　仁宗以書示公與宋祁公上議¶
　曰書詞如此是拒契丹而納元昊得新附¶
　之小羗而失乆和之強虜也封&KR0125;元昊而¶
　契丹之使再至能終不聽乎&KR0002;不聽則契¶
　丹之怨必自是始若聽而絶之則中國無¶
　復信義永斷招懷之理矣是一舉而失二¶
　虜也當賜元昊詔曰朝廷納卿誠&KR0323;本縁¶
<pb:KR2f0037_SBCK_020-5b>¶
　契丹之請今聞卿招誘契丹邊户失舅甥¶
　之歡契丹遣使爲言卿冝審處其事但嫌¶
　&KR0169;朝除則封&KR0125;莫行矣如此於西北爲兩¶
　得時人伏其精識(墓/誌)¶
宰相賈昌朝與叅知政事吴育忿争　上前¶
　公將對昌朝使人約公當以公代育公怒¶
　叱遣曰此言何爲至於我哉旣對極論二¶
　人邪正曲直然育卒罷(墓誌〇又荆公曰録云/神宗甞言方平少時)¶
(好進甞自干/仁宗求爲執政荆公言方平爲/御史中丞専附賈昌朝誤/仁宗賞罰甚衆)¶
前三司使王拱辰請㩁河北鹽旣立法矣而¶
<pb:KR2f0037_SBCK_020-6a>¶
　未下公見　上問曰河北再搉鹽何也¶
　仁宗驚曰始立法非再也公曰周丗宗搉¶
　河北鹽犯輙處死世宗北伐父老遮道泣¶
　訴願以鹽課均之兩稅而㢮其禁丗宗許¶
　之今兩稅鹽錢是也豈非再搉乎　仁宗¶
　大悟曰卿語宰相立罷之公曰法雖未下¶
　民已户知之當直以手詔罷不可自有司¶
　出也仁宗大喜命公宻撰手詔下之河朔¶
　父老相率拜迎於澶州爲佛老㑹者七日¶
　以報　上恩且刻詔書北京至今父老過¶
<pb:KR2f0037_SBCK_020-6b>¶
　其下必稽首流涕(墓誌○又龍川志云河朔地/鹻民刮鹻煎鹽不買而足用)¶
(周世宗常搉海鹽共得三十萬緡民多犯法極苦之/藝祖征河東還父老進狀乞隨兩稅納錢三十萬)¶
(緡而罷搉法/藝祖許焉今兩稅外食鹽錢是巳是/時民於澶州河橋設感聖恩道&KR0163;父老至今能道之)¶
(及/仁宗朝王君貺爲三司使復議搉法未定君貺/去職張安道繼之具本末以奏且曰河朔&KR0010;有河堤)¶
(國信之勞比諸道爲苦恐不冝復搉鹽以困之/仁/宗驚曰朕不知也柰何重困河朔生靈卿爲朕譔數)¶
(句語朕將親批出使河朔人知此意即批奏牘後曰/朕恐河朔軍民復食貴鹽所請冝不行時賈魏公昌)¶
(朝留守北都聖語至即刻石於府園&KR0016;山樓癭木亭/上及賈公再守魏而提&KR0039;刑獄薛向宻奏乞行搉法)¶
(託以它事入議朝廷許之賈公具知其計及其還置/酒邀之中食引至&KR0016;山癭木亭相對酒五行無它語)¶
(向顧見石刻知事巳露遂不復議搉事魏人以此深/德賈公○又筆談亦云/太祖甞降墨勑聽民賈販)¶
(唯収稅錢與/龍川志同)¶
<pb:KR2f0037_SBCK_020-7a>¶
慶暦中衛士夜逾宫垣爲變　仁宗旦語二¶
　府以貴妃張氏有扈蹕之功樞宻使夏竦¶
　倡言冝講求所以尊異貴妃之禮宰相陳¶
　執中不知所爲公見執中言漢馮婕妤身¶
　當猛獸不聞有所尊異且　皇后在而尊¶
　貴妃古無是禮&KR0002;果行之天下謗議必大¶
　萃於公終身不可雪也執中聳然敬從公¶
　言而罷(墓/誌)¶
自陜右用兵公私困之公言自祥符以來萬¶
　事惰㢮務爲姑息漸失　祖宗之舊取士¶
<pb:KR2f0037_SBCK_020-7b>¶
　任子磨勘遷&KR0024;之法旣壞而任將飬兵皆¶
　非舊律國用旣窘則政出一切大啇姦民¶
　乗&KR0169;射利而茶鹽香礬之法亂矣此治亂¶
　盛衰之本不可以不急治且比年以來朝¶
　廷頗引輕嶮之人布之言路違道干譽利¶
　口爲賢内則臺諌外則監司下至吏胥僮¶
　奴皆可以(御/名)危其上自將相公卿&KR0043;貴之¶
　人皆争屈體以収禮後軰有不然者則謗¶
　毀隨之惴惴焉惟恐不免何暇展布心腹¶
　爲國立事哉此風不革天下無時而治也¶
<pb:KR2f0037_SBCK_020-8a>¶
(墓誌〇又龍川志云張公安道甞爲予言道非眀民/&KR0005;以愚之/國朝自/真宗以前朝廷尊嚴天下私)¶
(說不行好竒喜事之人不敢以事揺撼朝廷故天下/之士知爲詩賦以取科第不知其它諺曰水到魚行)¶
(旣巳官之不患其不知政也昔之名宰相皆以此術/馭天下/仁宗&KR0004;年王沂公吕申公爲政猶持此論)¶
(自設六科以來士之翹俊者皆争論國政之長短二/公旣罷則輕銳之士稍稍得進漸爲竒論以撼朝廷)¶
(朝廷往往爲之動揺廟堂之淺深旣可得而知而好/名喜事之人盛矣申公雖復作相然不能守其舊俗)¶
(意雖不喜而亦從風靡矣其始也范諷孔道輔范仲/淹三人以才能爲之稱首其後晏元獻爲政冨鄭公)¶
(入叅政事多置諌官以廣/上聽/上方嚮之而晏/公深爲之助乃用歐陽修余靖蔡襄孫&KR0198;等並爲諌)¶
(官諌官之&KR0020;自此日横鄭公尤傾身下士以求譽相/師成風上以謙虚爲賢下以傲誕爲髙於是私說遂)¶
(勝而朝廷輕矣然予以張公之論得其一不得其二/徒見今丗朝廷輕甚故思曩日之重然不知其敝也)¶
(大臣恣爲非横而下無由能動其害亦不細也使丁/晉公之時臺諌言事必聽巳如/仁宗中年其敗巳)¶
<pb:KR2f0037_SBCK_020-8b>¶
(乆矣至於申公非諸公並攻其短其害亦必有甚者/蓋朝廷之重輕則不在此誠使正人在上與物無私)¶
(而舉動適當下無以議之而朝廷重矣安在使下不/得議哉下情不上通此亦人主之深患也可則從之)¶
(否則違之豈害於重哉西漢之&KR0004;専任功臣侯者如/絳灌之流不可謂不賢至使賈&KR0105;董仲舒皆老死不)¶
(得用事徧則害生故曰張公得/其一不得其二由此言之也)¶
秦州叛羗斷古渭路帥張昪發兵討賊而副¶
　緫管劉渙不受命皆罷之以公代昪公力¶
　辭曰渙與昪有階級今互言而兩罷帥不¶
　可爲也昪以故得不罷(墓/誌)¶
移鎭西蜀始李順以甲午&KR0010;叛蜀人記之至¶
　是方以爲憂而轉運使攝守事西南夷有¶
<pb:KR2f0037_SBCK_020-9a>¶
　卭部川首領者妄言蠻賊儂智髙在南詔¶
　欲來宼蜀攝守大驚調兵築城民大驚擾¶
　朝廷聞之發陜西歩&KR0016;戍蜀兵仗絡繹相¶
　望於道詔促公行且許以便冝從事公言¶
　南詔去蜀二千餘里道嶮不通其間皆雜¶
　種不相役属安能舉大兵爲智髙宼我哉¶
　此必妄也臣當以静鎭之道遇戍卒兵仗¶
　輙遣還入境下令卭部川曰宼來吾自當¶
　之妄言者斬悉歸所調兵罷築城之役㑹¶
　上元觀燈城門皆通夕不閉蜀遂大安巳¶
<pb:KR2f0037_SBCK_020-9b>¶
　而得卭部川之譯人始爲此謀者斬之梟¶
　首境上而配流其餘黨於湖南西南夷大¶
震先是朝廷獲智髙母子留不殺欲以招¶
　智髙至是乃伏法復以三司使召還奏罷¶
　蜀横賦四十萬減鑄鐵錢十餘萬蜀人至¶
　今紀之(墓/誌)¶
公&KR0004;主計京師有三年粮而馬粟倍之至是¶
　馬粟僅足一&KR0010;而粮亦減半因建言京師¶
　無山河之險特依重兵以立國耳兵恃食¶
　食恃漕運河控引江淮利盡南海天聖以¶
<pb:KR2f0037_SBCK_020-10a>¶
前&KR0010;發民浚之故河行地中有張君平者¶
　以䟽導京東積水始輟用汴夫其後淺妄¶
　者争以裁減費役爲功河日湮塞今仰而¶
　望河非　祖宗之舊也遂畫漕運十四䇿¶
　宰相冨弼請施行之退謂公曰自慶暦以¶
　來公論食貨詳矣其後未期而京師有五¶
　年之蓄(墓/誌)¶
知秦州時亮祚方驕僣閱士馬築堡篳篥城¶
　之西壓秦境上屬户皆逃匿山林公即料¶
簡將士聲言出塞實按軍不動賊旣不至¶
<pb:KR2f0037_SBCK_020-10b>¶
　言者因論公無賊而輕舉宰相曽公亮曰¶
　兵不出塞何名爲輕舉有備而賊不至則¶
　以輕舉罪之邊臣自是不敢爲先事之備¶
　矣(墓誌○按温公集有論張方平守邊輕易狀言其/姦憸貪猥士論共知在秦州貴倨下情不通臣罪)¶
(其素無備不罪/其過爲備也)¶
英宗不豫學士王珪當直不召召公赴福寜¶
　殿　上憑几不言賜公坐出書一幅八字¶
　曰來日降詔立皇太子公抗聲曰必頴王¶
　也嫡長而賢請書其名　上力疾書以付¶
　公公旣草制㝷充&KR0125;立皇太子禮儀使(墓/誌)¶
<pb:KR2f0037_SBCK_020-11a>¶
神宗即位召見側門公曰　仁宗崩厚葬過¶
　禮公私騷然請損之　上曰奉先可損乎¶
　公曰遺制固云以先志行之　天子之孝¶
　也　上歎曰是吾心也公又奏百官遷秩¶
　恩已過厚&KR0002;錫賚復用嘉祐近比恐國力¶
　不能支乞追用乾興例足矣從之省費十¶
　七八(墓/誌)¶
御史中丞王陶擊宰相叅知政事吴奎與之¶
辨上欲罷奎且諭公曰奎罷當以卿代¶
　公力辭曰韓&KR0318;乆在告意保全奎奎免必¶
<pb:KR2f0037_SBCK_020-11b>¶
　不復起&KR0318;勲在王室願　陛下復奎位手¶
　詔諭&KR0318;以全始終之分及奎罷竟以公代¶
　之(墓誌○又温公集有二劄子論方平姦邪貪猥/甞爲包拯所論事迹甚多温公由此罷臺職云)¶
御史中丞缺曽公亮欲用王安石公極論安¶
　石不可用(墓誌○又記聞云/上將召用介甫訪/於大臣争稱譽之張安道時爲承旨獨)¶
(言安石言僞而辨行僞而堅用/之必亂天下由是介甫深怨之)¶
知陳州時方置條例司行新法率欲以豐財¶
　而強兵公因陛辭極論其害皆深言危語¶
　曰水所以載舟亦所以覆舟兵猶火也不¶
戢當自焚&KR0002;行新法不巳其極必有覆舟¶
<pb:KR2f0037_SBCK_020-12a>¶
自焚之憂　上雅敬公不甚其言曰能復¶
少留乎公曰退即行矣　上亦悵然(墓/誌)¶
公在陳州暇日坐西軒聞外板築喧甚曰民¶
築嘉應侯張太尉廟公曰巢賊亂天下趙¶
犫以&KR0012;城力戰保此州捍大患者也此而¶
　不祀張侯何爲者哉命夷其廟立趙侯祠¶
(墓/誌)¶
延和殿賜坐問　祖宗禦戎之䇿孰長公曰¶
太祖不勤逺略如夏州李彛興靈武馮暉¶
　河西折御卿皆因其酋豪許以丗襲故邊¶
<pb:KR2f0037_SBCK_020-12b>¶
　圉無事董遵誨捍環州郭進守西山李漢¶
　超保&KR0028;南皆十餘年優其禄賜寛其文法¶
　而少遣兵諸將財力豐而威令行間諜精¶
　審吏士用命賊所入輙先知併兵禦之戰¶
　無不克故以十五萬人而獲百萬之用終¶
　太祖之丗邊鄙不聳天下安樂及　太宗¶
　平并州欲逺取燕薊自是&KR0010;有契丹之虞¶
　曹彬劉廷謙&KR0019;潜等數十戰各亡士卒十¶
　餘萬又内徙李彞興馮暉之族致繼遷之¶
　變三邊皆擾朝廷始旰食矣　眞宗之&KR0004;¶
<pb:KR2f0037_SBCK_020-13a>¶
　趙徳明納&KR0323;及澶淵之克遂與契丹盟至¶
　今人不識兵革可謂盛徳大業　祖宗之¶
　事大略如此亦可以鑒矣近&KR0010;邊臣建開¶
　拓之議皆行嶮僥倖之人欲以天下安危¶
　試之一擲事成則身蒙其利不成則　陛¶
　下任其患不可聽也　上曰慶暦以來卿¶
　知之乎元昊&KR0004;臣何以待之公曰臣時爲¶
　學士誓詔封&KR0125;皆臣所草具言本末　上¶
　驚曰爾時已爲學士可謂舊徳矣時契丹¶
　遣泛使蕭禧來　上問虜意安在公曰虜¶
<pb:KR2f0037_SBCK_020-13b>¶
　自與中國通好安於豢飬吏士驕惰實不¶
　欲用兵昔蕭英劉六符來　仁宗命二府¶
　置酒殿廬與語英頗泄其情六符變色目¶
　之英歸竟以此得罪今禧黠虜願如故事¶
　令大臣與議無屈　帝尊與虜交口禧至¶
　以河東疆事爲辭　上復以問公公曰嘉¶
　祐二年虜使蕭扈甞言之朝廷討論之詳¶
　矣命舘伴王洙詰之扈不能對録其條目¶
　付扈以歸因以洙藁上之禧當辭偃蹇卧¶
　驛中不起執政未知爲言公班次二府因¶
<pb:KR2f0037_SBCK_020-14a>¶
　朝謂樞宻使吴充曰禧不即行使主者日¶
　致餽而切問且使邊吏以其故檄虜中可¶
　也充啓用其說禧即日行(墓/誌)¶
故事&KR0010;賜契丹金繒服器召二府觀焉熈寜¶
　中張文定公以宣徽使與召衆謂　天子¶
　脩貢爲辱而　陛下神武可一戰勝也公¶
　獨曰　陛下謂宋與契丹凢幾戰勝&KR0018;幾¶
　何兩府八公皆莫知也　神宗以問公公¶
　曰宋與契丹大小八十一戰惟張齊賢太¶
　原之戰才一勝耳　陛下視和與戰孰便¶
<pb:KR2f0037_SBCK_020-14b>¶
　上善之(談/叢)¶
上數欲廢易汴渠公曰此　祖宗建國之本¶
　不可輕議餉道一梗兵安所仰食則朝廷¶
　無措足之地矣(墓/誌)¶
自王安石爲政始罷銅禁姦民日銷錢爲器¶
　邊&KR0028;海舶不復譏錢之出故中國錢日耗¶
　而西南北三虜皆山積公極論其害請詰¶
　問安石舉累朝之令典所以保國便民者¶
　一旦削而除之其意安在(墓/誌)¶
髙麗使過南京長吏當送迎公言臣班視二¶
<pb:KR2f0037_SBCK_020-15a>¶
　府不可爲陪臣屈詔獨遣少尹(墓/誌)¶
師征安南公以謂舉西北壯士徤馬棄之南¶
　方其患有不可勝言者若老師費財無功¶
　而還則社稷之福也且交趾風俗與諸夷¶
　不&KR0011;自建隆以來吴昌文丁部&KR0058;&KR0074;李公¶
　温四易姓矣皆以大校篡立有唐末五代¶
　藩鎭傾奪之風此可以計破者也(墓/誌)¶
新法旣鬻坊&KR0163;河渡司農又并祠廟鬻之官¶
　旣得錢聽民爲賈區廟中侮慢&KR0126;踐無所¶
　不至公言宋王業所基也而以火王閼伯¶
<pb:KR2f0037_SBCK_020-15b>¶
　封於啇丘以主大火㣲子爲宋始封此二¶
　祠者獨不可免於鬻乎　上震怒批出曰¶
　慢神辱國無甚於斯於是天下祠廟皆不¶
　得鬻(墓/誌)¶
公自念將老無以報　上論事益切至於論¶
　用兵起獄&KR0057;爲反復深言曰老臣且死見¶
　先帝地下有以籍口矣　上爲感慟至永¶
　樂之敗頗思其言(墓/誌)¶
<pb:KR2f0037_SBCK_020-16a>¶
#+PROPERTY: JUAN 20
#+PROPERTY: FILE SB02n0033-034五朝名臣言行錄-卷第三之四.
<pb:KR2f0037_SBCK_020-1a>¶
　　　三之四¶
　　　　樞宻馬正惠公¶
　　公名知節字子元幽州薊人父全義從¶
　　太祖定天下力戰有功卒公年七&KR0010;¶
　　太祖召見禁中賜名&KR0024;官歷典數郡景¶
　　德中擢檢校太保簽書樞宻院事進樞¶
　　宻副使岀知天雄軍召知樞宻院事岀¶
　　知貝州卒年六十五¶
開寳五年公年十八監彭州兵馬以嚴飭見¶
　憚如老將太平興國三年領兵戍秦州清¶
<pb:KR2f0037_SBCK_020-1b>¶
　水姦人李飛雄乗驛稱詔捕公及秦隴廵¶
　檢劉文&KR0073;等將繫之秦州劫獄囚盗庫兵¶
　以反公辨其詐與文&KR0073;執飛雄治殺之(王/荆)¶
(公撰神/道碑)¶
雍熈二年監博州兵馬時劉延讓敗於君子¶
　驛而契丹歸矣公方料丁壯集芻粮繕城¶
　治械如冦至吏民初不恱其生事也巳而¶
　契丹果至度不可攻乃去(神道/碑)¶
知定逺軍時議發河南十三州之民轉饟河¶
　北公告轉運使樊知古此軍聚兵少而積¶
<pb:KR2f0037_SBCK_020-2a>¶
　粟多簸其腐尚可得十七知古用此得粟¶
　五十萬斛以罷河南之役事聞朝廷　太¶
　宗嘉之(神道/碑)¶
李順之亂公討平劒州召還至三泉而復以¶
　公與王繼恩討賊繼恩怒公抗直使守彭¶
　州盡收其軍而與之羸卒三百賊率其衆¶
　至號十萬公力戰一日亡其卒太半乃夜¶
獨岀招救兵復入賊以敗去(神道/碑)¶
蜀卒劉旰聚黨數千人爲亂所攻數州至輙¶
　取之公以卒三百追至蜀州與戰旰走卭¶
<pb:KR2f0037_SBCK_020-2b>¶
　州而招安使上官正召公歸成都計事公¶
　爲正畫曰賊破卭州必乗勝薄我我軍雖¶
　倍未易敵也不如迎其&KR0102;急擊破之必矣¶
　遂行次方井與正合殺旰等無噍&KR0011;(神道/碑)¶
知秦州諸羌質子有三十年不釋者公悉歸¶
　之諸羌德公訖公去無一人犯塞(神道/碑)¶
知成都府有告&KR0016;士謀爲變者所引以千數¶
　公捕殺其首七人而置其餘無所問自乾¶
德後&KR0010;漕蜀物以冨人爲送吏多坐漂失¶
籍其家公奏擇三班使臣及三司軍大將¶
<pb:KR2f0037_SBCK_020-3a>¶
代之而課其漕事爲賞罰至今便之(神道/碑)¶
知延州至郡羌方以兵覷邊㑹上元開門張¶
燈視以無爲而羌卒不能爲冦(神道/碑)¶
又移知鎮州㑹契丹入邊自澶以北城郭皆¶
晝閉詔使過公輒留之而募人間行送詔¶
皆得其報以聞又以便冝使所至受諸漕¶
輓給邊之物故契丹欲虜掠無所得車駕¶
次澶州大將王超提卒數十萬逗留不赴¶
　公屢趣之乃岀師猶辭以中渡無橋至則¶
　公先巳度材一夕而橋就　上聞手詔褒¶
<pb:KR2f0037_SBCK_020-3b>¶
　之且知公果可以屬大事也(神道/碑)¶
祥符元年東封泰山以爲行宫都緫管自此¶
　行幸必以公爲都緫管許以專殺公部分¶
明約束審出入肅然而未甞輙戮一人(神道/碑)¶
邊將言契丹近塞大臣議皆請發兵以備公¶
　獨議使邊將移書問狀從之契丹解去(神道/碑)¶
除樞宻副使當是時契丹巳盟大臣方言符¶
瑞而公每不然之獨常從容極言天下雖¶
安不可忘戰去兵之意及它爭議甚衆¶
眞宗多以公言爲是(神道/碑)¶
<pb:KR2f0037_SBCK_020-4a>¶
公少忼&KR0099;以武力智謀自喜又能好書賔友¶
　儒者所與善必一時豪傑有集二十卷其¶
　文長於議論(神道/碑)¶
自始仕以至登用遇事謇謇未甞有所顧憚¶
　王冀公丁&KR0051;公用事每廷議得其不直輙¶
　面詆之　眞宗初或甚忤然終以此知公¶
　而天下至今稱其正直(神道碑〇又記聞曰/眞宗末王欽&KR0002;每奏事)¶
(或懷數奏出其一二其餘皆匿之旣退以已意稱聖/旨行之甞與馬知節俱奏事/上前欽&KR0002;將退知節)¶
(目之曰懷中奏何不盡出之〇又王文正遺事曰樞/宻馬公知節與同列奏對次忽厲聲曰王欽&KR0002;等讀)¶
(盡劄子莫謾官家馬公退見王文正公詞色尚怒因/語公曰諸子/上前議論如此知節幾欲以笏擊死)¶
<pb:KR2f0037_SBCK_020-4b>¶
(之但恐驚動君相耳公歎撫乆之/馬公方直惟公力保庇於/上前)¶
眞宗東封泰山車駕發京師　上及從官皆¶
　&KR0188;食封禪禮畢　上勞宰臣王旦等曰卿¶
　等乆食&KR0188;不易旦等皆再拜馬知節獨進¶
　言&KR0188;食者唯　陛下一人耳王旦等在道¶
　與臣同次舎無不私食&KR0079;者於是旦等皆¶
　再拜曰誠如知節之言(記/聞)¶
