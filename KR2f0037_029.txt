# -*- mode: mandoku-view; -*-
#+TITLE: 三朝名臣言行錄
#+DATE: 2015-09-10 23:32:54.978393
#+PROPERTY: ID KR2f0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 29
#+PROPERTY: FILE SB02n0032-052三朝名臣言行錄-卷第五之二.
<pb:KR2f0037_SBCK_029-1a>¶
　　　　五之二¶
　　　　　叅政趙清獻公¶
　　　公名抃字閱道衢州西安人舉進士爲¶
　　　武安軍節度推官知建州崇安縣通判¶
　　　泗州擢爲殿中侍御史出知睦州移梓¶
　　　州路轉運使改益州路召爲右司諌出¶
　　　知䖍州召爲侍御史知雜事爲河北都¶
　　　轉運使以龍圖閣直學士知成都府¶
　　　神宗即位召知諌院未幾擢右諌議大¶
　　　夫叅知政事累章乞罷以資政殿學士¶
<pb:KR2f0037_SBCK_029-1b>¶
　　知杭青二州進大學士知成都府知越¶
　　州又徙知杭州元豐二年告老加太子¶
　　少保致仕薨年七十七¶
公爲武安軍推官有僞造印者吏皆以爲當¶
　死公獨曰造在赦前而用在赦後赦前不¶
　用赦後不造法皆不死遂以疑讞之卒免¶
　死一府皆服(蘇内翰撰/神道碑)¶
以母越國太夫人䘮廬于墓三年不𪧐于家¶
　縣榜其所居里爲孝弟處士孫處爲作孝¶
　子傳(神道/碑)¶
<pb:KR2f0037_SBCK_029-2a>¶
通判泗州泗守昬不事事&KR0101;司欲罷遣之公¶
　獨左右其政而晦其所以然使若權不已¶
　出者守得以善罷(神道/碑)¶
曽公亮爲翰林學士未識公而以臺官薦召¶
　爲殿中侍御史彈劾不避權幸京師號公¶
　鐵面御史其言常欲朝廷别白君子小人¶
　以謂小人雖小過當力排而絶之後乃無¶
　患君子不幸而有詿誤當保持愛惜以成¶
　就其徳故言事雖切而人不厭(神道/碑)¶
温成皇后方葬始命叅知政事劉沆&KR0101;護其¶
<pb:KR2f0037_SBCK_029-2b>¶
　&KR0229;及沆爲相而領事如故公論其當罷以¶
　全國體復言宰相陳執中不學無術且多¶
　過失章十二上執中卒罷去(神道碑○又記/聞云趙抃上言)¶
(陳相不學亡術措置㒹倒引用邪佞招延卜祝私讎/嫌𨻶排斥善良很愎任情家聲狼藉等八事)¶
先是吕溱出守徐蔡襄守泉吴奎守壽韓絳¶
　守河陽已而歐陽脩乞蔡賈黯乞荆南公¶
　即上言近日正人賢士紛紛引去憂國之¶
　士爲之寒心侍從之賢如脩輩無幾今皆¶
　欲請郡者以正色立朝不能謟事權要傷¶
　之者衆矣脩等由此不去一時名臣頼之¶
<pb:KR2f0037_SBCK_029-3a>¶
　以安(神道/碑)¶
知睦州睦&KR0010;爲杭市羊公爲移文却之民籍¶
　有茶稅而無茶地公爲奏蠲之民至今稱¶
　焉(神道/碑)¶
西蜀地逺而民弱吏恣爲不法州郡以酒食¶
　相饋餉衙前治厨傳破家相屬也公身帥¶
　以儉不從者請以違制坐之蜀風爲之一¶
　變窮城小邑民或生而不識使者公行部¶
　無所不至父老驚喜相慰姦吏亦竦(神道/碑)¶
宋庠爲樞宻使選用武臣多不如舊法公陳¶
<pb:KR2f0037_SBCK_029-3b>¶
　其不可陳升之除樞宻副使公與唐介吕¶
　誨范師道同言升之交結宦官進不以道¶
　章二十餘上不省即居家待罪詔強起之¶
　乃乞&KR0024;外二人皆相次去位公與言者亦¶
　罷(神道/碑)¶
公得䖍州地逺而民好訟人謂公不樂公欣¶
　然過家上冢而去旣至遇吏民簡易嚴而¶
　不苛悉召諸縣令告之爲令當自任事勿¶
　以事諉郡苟事辦而民恱吾一無所問令¶
皆喜爭盡力䖍事爲少獄以屢空改修鹽¶
<pb:KR2f0037_SBCK_029-4a>¶
　法踈鑿贛石民頼其利䖍當二廣之衝行¶
　者常自䖍易舟而北公間取餘材造舟得¶
　百艘移二廣諸郡曰仕宦之家有父兄没¶
　而不能歸者皆移文以遣當具舟載之至¶
　者旣悉授以舟復量給公使物歸者相繼¶
　於道(神道/碑)¶
賈昌朝以使相判大名府公欲按視府庫昌¶
　朝遣其屬來告曰前此&KR0101;司未有按視吾¶
　事者公雖欲舉職&KR0178;事有不應例奈何公¶
　曰捨大名則列郡不服矣即徃視之昌朝¶
<pb:KR2f0037_SBCK_029-4b>¶
　&KR0004;不說也前此有詔募義勇過期不足者¶
　徒二年州郡不時辦官吏當坐者八百餘¶
　人公&KR0013;旨督其事奏言河朔頻&KR0010;豐熟故¶
　募不如數請寛其罪以俟農𨻶從之坐者¶
　得免而募亦隨足昌朝乃愧服曰名不虚¶
　得矣(神道/碑)¶
神宗即位召知諌院故事近臣自成都還將¶
　大用必更省府不爲諌官大臣爲言　上¶
　曰用趙抃爲諌官頼其言爾苟欲用之何¶
　傷及謝　上謂公聞卿匹馬入蜀以一琴¶
<pb:KR2f0037_SBCK_029-5a>¶
　一龜自隨爲政簡易亦稱是耶公知　上¶
　意將用其言即上䟽論吕誨𫝊堯俞范純¶
　仁吕大防趙瞻趙鼎馬黙皆骨鯁敢言乆¶
　譴不復無以慰縉紳之望　上納其說郭¶
　逵除簽書樞宻院事公議不允公力言之¶
　即罷(神道/碑)¶
居三月擢右諫議大夫叅知政事感激思&KR0108;¶
　面議政事有不盡者輙宻啓聞　上手詔¶
　嘉之公與冨弼曽公亮唐介同心輔政率¶
　以公議爲主㑹王安石用事議論不恊旣¶
<pb:KR2f0037_SBCK_029-5b>¶
　而司馬光辭樞宻副使臺諌侍從多以言¶
　事求去公言朝廷事有輕重體有大小財¶
　利於事爲輕而民心得失爲重青苗使者¶
　於體爲小而禁近耳目之臣用捨爲大今¶
　不罷財利而輕失民心不罷青苗使者而¶
　輕棄禁近耳目去重而取輕失大而得小¶
　非宗廟社稷之福臣&KR0178;天下自此不安矣¶
　言入即求去(神道/碑)¶
至和中范景仁爲諌官趙恱道爲御史以論¶
　陳恭公事有𨻶熈寜中介甫執政恨景仁¶
<pb:KR2f0037_SBCK_029-6a>¶
　數訐之於　上且曰　陛下問趙抃即知¶
　其爲人他日　上以問恱道對曰忠臣¶
　上曰卿何以知其忠對曰嘉祐&KR0004;　仁宗¶
　違豫鎭首請立皇嗣以安社稷豈非忠乎¶
　旣退介甫謂恱道曰公不與景仁有𨻶乎¶
　恱道曰不敢以私害公(記/聞)¶
趙恱道曰介甫毎有中使宣召及賜予所贈¶
　之物常倍舊例隂結内侍都知張&KR0002;水押¶
　班藍元振因能固　上之寵　上使中使¶
　二人潜察府界青苗還皆言民便樂之故¶
<pb:KR2f0037_SBCK_029-6b>¶
　上堅行盛崇介甫用之不疑又曰晦叔罷¶
中丞之日　上諭執政曰王子韶言青苗¶
　實不便但臣先與此議不敢論列小人首¶
　䑕兩端當黜之介甫徳其獨不叛巳至今¶
未黜也(温公/日録)¶
王荆公&KR0004;叅政事下視廟堂如無人一日爭¶
　新法怒目諸公曰公輩坐不讀書耳趙清¶
獻同叅政事獨折之曰君言失矣如皐夔¶
　稷契之時有何書可讀荆公黙然(邵氏/後録)¶
公素號寛厚杭之無頼子弟以此逆公皆駢¶
<pb:KR2f0037_SBCK_029-7a>¶
　聚爲惡公知其意擇重犯者率黥配他州¶
　惡黨相率遁去未幾徙靑州因其俗朴厚¶
　臨以清淨時山東旱蝗自淄齊來及境遇¶
　風退飛墮水而盡(神道/碑)¶
五年成都以戍卒爲憂朝廷擇遣大臣爲蜀¶
　人所愛信者皆莫如公遂以大學士知成¶
　都然意公必辭及見　上曰近&KR0010;無自政¶
　府復往者卿能爲我行乎公曰　陛下有¶
　言即法也顧豈有例哉上大喜公乞以¶
　便冝行事即日辭至蜀黙爲經略而燕勞¶
<pb:KR2f0037_SBCK_029-7b>¶
　暇如他日兵民晏然一日坐堂上有卒長¶
　在堂下公好諭之曰吾與汝年相&KR0002;也吾¶
　以一身入蜀爲天子撫一方汝亦冝清(御/名)¶
　畏戢以帥衆比戍還得餘貲持歸爲室家¶
　計可也人知公有善意轉相告語莫敢復¶
　爲非者(神道/碑)¶
劒州民李孝忠集衆二百餘人私造符牒度¶
　人爲僧或以謀逆告獄具公不𢌿法吏以¶
　意决之處孝忠以私造符牒餘皆得不死¶
喧傳京師謂公脫逆黨朝廷取具獄閱之¶
<pb:KR2f0037_SBCK_029-8a>¶
　卒無以易也茂州蕃部鹿明玉等蠭聚境¶
　上肆爲剽掠公亟遣部將帥兵討之夷人¶
　驚潰乞降願殺婢以盟公使喻之曰人不¶
　可用三牲可也使至巳縶婢引弓將射心¶
　取血聞公命讙呼以聽事訖不殺一人(神道/碑)¶
趙清獻公&KR0004;任成都携一龜一鶴以行其再¶
　任也屏去龜鶴止一蒼頭執事張公&KR0073;學¶
　士送以詩云馬諳舊路行來滑龜放長河¶
　不共來(吕氏家/塾記)¶
吴越大饑民死者過半公盡所以救荒之術¶
<pb:KR2f0037_SBCK_029-8b>¶
　發廪勸分而以家貲先之民樂從焉生者¶
　得食病者得藥死者得藏下令脩城使民¶
　食其力故越人雖饑而不怨復徙治杭旱¶
　與越等其民&KR0057;病旣而朝廷議欲築其城¶
　公曰民未可勞也罷之(神道碑○南豐集有/趙公越州救災記)¶
趙閱道熈寜中以大資政知越州兩浙旱蝗¶
　米價踊貴餓死者十五六諸州皆牓衢路¶
　立賞禁人増米價閱道獨牓衢路令有米¶
　者任増價粜之於是諸州米商輻湊詣越¶
　米價更賤民無餓死者閱道治民所至有¶
<pb:KR2f0037_SBCK_029-9a>¶
聲在成都杭越尤著(記/聞)¶
公平生不治産業嫁兄弟之女以十數皆如¶
　已女在官爲人嫁孤女二十餘人居郷葬¶
暴骨及貧無以歛且葬者施棺給薪不知¶
　其數少育於長兄振振旣𣳚思報其徳將¶
　遷侍御史乞不遷以贈振大理評事公爲¶
人和易温厚周旋曲宻謹繩墨蹈規矩與¶
　人言如&KR0178;傷之平生不畜聲𠆸晚&KR0010;習爲¶
養氣安心之術翛然有髙舉意將薨晨起¶
　如平時子㞦侍側公與之訣詞色不亂安¶
<pb:KR2f0037_SBCK_029-9b>¶
坐而終不知者以爲無意於丗也然至論¶
朝廷事分别邪正&KR0099;然不可奪宰相韓𤦺¶
甞稱趙公眞丗人摽表蓋以爲不可及也¶
(神道/碑)¶
公爲吏誠心愛人所至崇學校禮師儒民有¶
　可與與之獄有可出出之治䖍與成都&KR0057;¶
　爲丗稱道要之以惠利爲本然至於治杭¶
　誅鋤強惡姦民屏迹不敢犯蓋其學道清¶
　心遇物而應有過人者矣(神道/碑)¶
韓忠獻公之守安陽人將闘訟輙自止曰吾¶
<pb:KR2f0037_SBCK_029-10a>¶
　非畏汝慙見侍中耳郡幾至無事趙清獻¶
　再守錢塘天下劇郡清獻公從容爲之其¶
　政本於愷悌然不嚴而肅民莫敢犯議者¶
　謂二公治民雖西京所稱循吏不能過也¶
(吕氏家/塾記)¶
趙清獻公平生日所爲事夜必衣冠露香九¶
　拜手告于天應不可告者則不敢爲也(聞/見)¶
(後/録)¶
蘇内翰銘公之碑曰蕭望之爲太𫝊近古社¶
　稷臣其爲馮翊民未有聞黄覇爲頴川治¶
<pb:KR2f0037_SBCK_029-10b>¶
　行第一其爲丞相名不迨昔孰知清獻公¶
　無適不冝&KR0022;之司直民之父師其在官守¶
　不専於寛時出猛政嚴而不殘其在言責¶
　不專於直爲國愛人掩其疪疾盖東郭順¶
　子之清孟獻子之賢鄭子産之政晉叔向¶
　之言公兼而有之不幾於全乎¶
#+PROPERTY: JUAN 29
#+PROPERTY: FILE SB02n0033-053五朝名臣言行錄-卷第五之三.
<pb:KR2f0037_SBCK_029-1a>¶
　　　五之三¶
　　　　叅政魯肅簡公¶
　　公名宗道字貫之亳州譙人舉進士歷¶
　　濠州定逺尉秀州海鹽令通判河陽天¶
　　禧元年擢右正言　仁宗爲皇太子除¶
　　兼諭德及即位兼侍講判吏部流内銓¶
　　拜右諫議大夫叅知政事居位七年薨¶
仁宗在東宫魯肅簡公爲諭德其居在宋門¶
　外俗謂之浴堂巷有酒肆在其側號仁和¶
酒有名於京師公徃徃易服微行飲于其¶
<pb:KR2f0037_SBCK_029-1b>¶
　中一日　眞宗急召公將有所問使者及¶
　門而公不在移時乃自仁和肆中飲歸中¶
　使遽先入白乃與公約曰　上&KR0002;恠公來¶
　遲當託何事以對幸先見教冀不異同公¶
　曰但以實告中使曰然則當得罪公曰飲¶
　酒人之常情欺君臣子之大罪也中使嗟¶
　歎而去　眞宗果問使者具如公對　眞¶
　宗問公何故私入酒家公謝曰臣家貧無¶
　器皿酒肆百物具備賔至如歸適有郷里¶
　親客自逺來遂與之飲然臣旣易服市人¶
<pb:KR2f0037_SBCK_029-2a>¶
　亦無識臣者　眞宗𥬇曰卿爲宫臣恐爲¶
　御史所彈然自此竒公以爲忠實可大用¶
　晚年每爲　章獻明肅太后言群臣可大¶
　用者數人公其一也後　章獻皆用之(歸田/録)¶
魯宗道爲正言事有違誤風聞彈䟽　眞宗¶
　稍厭之宗道一日自訟於　上前曰臣在¶
　諫列而諫守臣職也　陛下以數而厭之¶
　豈非事納諫之虚名俾臣尸素苟禄乎臣¶
　竊媿之願得罷去　上恱其忠慰勉以遣¶
　他日追念其言御筆題殿壁曰魯直(掇/遺)¶
<pb:KR2f0037_SBCK_029-2b>¶
章獻太后臨朝魯肅簡公屢有獻替　太后¶
　問唐武后何如主對曰唐之罪人也幾危¶
　社稷　太后黙然時有上言請立劉氏七¶
　廟者　太后以問輔臣衆不敢對公獨曰¶
　不可退謂同列曰&KR0002;立劉氏七廟如嗣君¶
　何　帝　太后將同幸慈孝寺欲以大安¶
輦前　帝行公曰婦人有三從在家從父¶
　嫁從夫夫殁從子　太后乃命輦後乗輿¶
　行執政多任子於館閣讀書公曰館閣育¶
　天下英才豈䊵袴子弟得以恩澤處耶吾¶
<pb:KR2f0037_SBCK_029-3a>¶
　子誠㓜巳任京官然終不使慁國恩樞宻¶
　使曹利用恃權驕橫公屢折之　帝前時¶
貴戚用事者莫不憚之目爲魚頭叅政因¶
　其姓且言骨鯁如魚頭也¶
魯肅簡公立朝剛正嫉惡少容在政府七年¶
　務裁抑僥倖不以名器私人及薨太常謚¶
　曰剛簡議者不知爲美謚以爲因謚譏之¶
竟改爲肅簡公與張文節公知白當垂簾¶
　之際同在中書二公皆以清節直道爲一¶
時名臣而魯&KR0057;簡易&KR0002;曰剛簡&KR0057;得其實¶
<pb:KR2f0037_SBCK_029-3b>¶
　也(歸田/録)¶
