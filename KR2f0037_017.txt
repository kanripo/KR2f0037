# -*- mode: mandoku-view; -*-
#+TITLE: 三朝名臣言行錄
#+DATE: 2015-09-10 23:32:54.481670
#+PROPERTY: ID KR2f0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 17
#+PROPERTY: FILE SB02n0032-032三朝名臣言行錄-卷第十二之二.
<pb:KR2f0037_SBCK_017-1a>¶
　　　　十二之二¶
　　　　　樞宻王公¶
　　　公名巖叟字彦霖大名清平人舉明經¶
　　　調眞定府欒城縣主簿韓魏公留守北¶
　　　京辟管勾國子監又辟管勾安撫司機¶
　　　冝文字監&KR0051;州折&KR0054;煉塩務知定州安¶
　　　喜縣　哲宗登極除監察御史元祐元¶
　　　年遷左司諌侍御史出知齊州復召爲¶
　　　起居舎人四年除中書舎人權吏部侍¶
　　　郎樞宻都承旨知開封府六年拜樞宻¶
<pb:KR2f0037_SBCK_017-1b>¶
　　直學士簽書樞宻院事以端明殿學士¶
　　知鄭州徙河陽薨年五十一¶
嘉祐六年　仁宗患詞賦浸&KR0075;經術不明&KR0004;¶
　置明經科公年十八州舉省試御前皆第¶
　一熈寜中韓忠獻公留守北京一見異之¶
　辟以爲屬(張芸叟/撰墓誌)¶
近臣&KR0013;詔薦御史意屬公而未及識或謂公¶
　曰可一徃見之公&KR0015;曰此所謂呈身御史¶
　也卒不見(墓/誌)¶
除監察御史時六察尚未得言事公以謂旣¶
<pb:KR2f0037_SBCK_017-2a>¶
　處言職不得不言入臺之次日即上書論¶
　社稷安危之計在從諌用賢不可以小利¶
　失民心且言河北搉塩之法尚行民受其¶
　弊下貧不復得食因録大名刻石　仁宗¶
　詔書以進且言河北天下根夲自　祖宗¶
　以來推此以爲惠願復塩法如故其後出¶
　守齊州復請河北之法行之京東是時方¶
　下詔求疾苦四方之人争以其情赴愬所¶
　由憚於省録頗致壅塞公言不問則巳言¶
　則必行之不然四方之人必謂　陛下以¶
<pb:KR2f0037_SBCK_017-2b>¶
　空言&KR0003;之後有詔令孰肯取信(墓/誌)¶
&KR0073;陵復土使者還朝以定䇿自居公言　陛¶
　下之立以子繼父百王不易之道　太皇¶
　太后先定於中而渠敢貪天自言定䇿及¶
　論執政有才輕行薄㢘隅不脩好爲俳諧¶
　侵侮在位隂相交結共持威福者章十餘¶
　上卒皆罷之(墓/誌)¶
元祐元年遷左司諌一日並命執政其間有¶
　不恊士望者公方權給事中即繳録黄并¶
　以諌職上䟽旣而命復下者再遂不由門¶
<pb:KR2f0037_SBCK_017-3a>¶
下省以出公請對言益切退就閤門復上¶
章論之繼降手詔俾速書讀中語甚峻公¶
持之愈急復上䟽云臣爲諌官旣當言承¶
乏給事又當駮非臣好爲髙論喜忤大臣¶
　且命令斜岀&KR0057;損紀綱凢八上章命竟寢¶
(墓/誌)¶
又言三省胥徒&KR0010;累優秩月饗厚禄朝廷每¶
舉一事則論功計賞不知平日禄賜將焉¶
用之姑息相承以至於此望飭勵大臣杜¶
抑徼倖復講治平巳前條格循用即詔近¶
<pb:KR2f0037_SBCK_017-3b>¶
　臣裁爲十七條今遵行之(墓/誌)¶
九月除侍御史左右正言乆闕公上䟽國朝¶
　倣近古之制諌官置&KR0138;六人方之先王巳¶
　爲少今復缺而不&KR0024;臣所未喻豈以謂治¶
　道已清而無事於言耶人材難稱不&KR0002;虚¶
　其位耶二者皆非臣所望於今日也願詔¶
　&KR0024;諌臣無今乆虚其職(墓/誌)¶
公以起居舎人入侍邇英司馬康侍講洪範¶
　至乂用三德上曰只此三德爲更有德時¶
　天子恭黙思道敬(御/名)未言公喜聞德音因¶
<pb:KR2f0037_SBCK_017-4a>¶
欲風諌退而上書曰　陛下旣能審而問¶
　之必能體而行之三德者人君之大夲得¶
　之則治失之則亂不可須&KR0119;去者三數雖¶
　少推而擴之足以盡天下之要　陛下誠¶
　能用以脩巳安人則堯舜三代之盛可坐¶
　致也臣職備史官敬巳書之於&KR0125;以示萬¶
　丗(墓/誌)¶
滕元發自太原易許昌公封還詞頭言進退¶
　帥臣理當重(御/名)今以走馬承受一言便易¶
　邊帥使後人畏憚不自保此風浸長非委¶
<pb:KR2f0037_SBCK_017-4b>¶
　任安邊之福命遂寢(墓/誌)¶
館伴大遼賀正旦使使者耶律寛求觀元㑹¶
　儀公曰此非夷狄所冝知止録笏記與之¶
　寛不敢求(墓/誌)¶
爲樞宻都承旨湖北諸蠻互岀擾邊無有寜¶
　&KR0010;公請專以疆事委荆南唐義問遂自草¶
　檄文喻義問以朝廷方敦尚恩信勿爲徼¶
　倖功賞之意其後終底緝寜(墓/誌)¶
權知開封府舊以推判官分左右㕔二人共¶
　治一事每有異同或至累日不决官吏疲¶
<pb:KR2f0037_SBCK_017-5a>¶
於咨禀罪人困於留繫公至首立逐官分¶
治之法人各自伸事以無壅遂著爲令(墓/誌)¶
公常謂天下積欠多名催免不一公私費擾¶
　乞隨等第立多寡爲催法朝廷乃立定五¶
　年十料之令(墓/誌)¶
凢京城偷者所聚謂之大房多在僻逺毎區¶
　容數十百人囊槖淵藪有不勝究者公宻¶
　令掩捕毀徹隨情處决遂以無盗居民開¶
　户而寢供備庫使曹讀以其物産貿易萬¶
　緡市儈稽違逾年止輸其半讀盡力無可¶
<pb:KR2f0037_SBCK_017-5b>¶
　頼一日開户外有錢聲償數皆足讀怪念¶
　之詢其由乃曰王公今日知府矣公治開¶
　封不爲精神智力如在無事小郡者而老¶
　姦吏自然畏栗至不敢欺¶
六年二月拜樞宻直學士簽書樞宻院事曲¶
　謝延和　太皇太后諭曰知卿材望故不¶
　次進用公遜謝而進曰　陛下聽政以來¶
　納諌從善務合人心所以朝廷清明天下¶
　安静願信之勿疑守之勿失則宗社千萬¶
　丗之福也用人之際望更加審邪正難辨¶
<pb:KR2f0037_SBCK_017-6a>¶
　辨之少差治亂所繫(繫年録載此語甚詳又云/太母曰此事裏靣常説與)¶
(官家只爲官家未苦理㑹得/卿更說與官家因少進而西)又少進而西曰　陛¶
　下今日進聖學者正欲理㑹邪正两字正¶
　人在朝則朝廷安人君無過舉天下平治¶
　邪人一進則朝廷便有不安之象非謂一¶
　人便能如此乃其&KR0011;應之者衆上下蒙蔽¶
　人主無由得知不覺養成禍患爾二聖¶
　深然之公又進曰或聞有以君子小人參¶
　用之說告　陛下者不知果有之否此乃¶
　欲深誤　陛下也自古君子小人無參用¶
<pb:KR2f0037_SBCK_017-6b>¶
　之理聖人唯說君子在内小人在外則成¶
泰小人在内君子在外則成否小人旣進¶
　君子不肯與小人争進自然稍稍引去君¶
　子與小人競進則危亂之基也此際不可¶
　不察幸　陛下常用心於此邇英進讀¶
　仁宗知人事公曰人主常欲虚心平意無¶
　所偏係觀事以理則事之是非人之邪正¶
　自然可見(墓/誌)¶
因侍講筵奏曰　陛下退朝無事不知何以¶
　消日應曰看文字對曰　陛下以讀書爲¶
<pb:KR2f0037_SBCK_017-7a>¶
樂天下幸甚大抵聖賢之學非造次可成¶
須在積累積累之要在專與勤屏絶它好¶
　始可謂之專乆而不倦始可謂之勤四字¶
　是積學之要願　陛下特留聖意應而退¶
(繫年/録)¶
初夏人遣使入貢及爲境上之議旣定時日¶
　復多不至我去彼來數數勞苦公請預戒¶
　邊臣一不至則勿復應自爾夏人來者未¶
　甞愆期(墓/誌)¶
同進呈熈河延安二捷報子由躐而前曰近¶
<pb:KR2f0037_SBCK_017-7b>¶
　日邊奏稍頻西人意在得二堡今盛夏猶¶
　如此入秋可虞不&KR0002;早啇量了當意在與¶
　之也㣲仲曰不可國家&KR0010;以二十五萬銀¶
　絹賜與在西國當一百萬豈可受侵凌亦¶
　須恩威並行余曰形勢之地豈可輕議棄¶
　與不知與後保得後來不更要否簾中曰¶
　夷狄無厭劉相亦曰無厭余曰不可一向¶
　示弱師朴曰看道理如何遂下&KR0004;蘭州界¶
　有質&KR0012;勝如两堡自元祐講和畫界當在¶
　我地而西人力争蓋兼形勢膏&KR0254;之利失¶
<pb:KR2f0037_SBCK_017-8a>¶
　之則蘭州熈河遂危故以爲不可棄獨延¶
帥意在與之子由自執憲主延帥議故進¶
　說如此(繫年録○墓誌云二/堡乃充國留屯之所)¶
六年夏賊數萬冦定西之東通逺之北壞七¶
　厓巉堡虜居人轉冦涇原及河外鄜府州¶
　衆至十萬熈帥范育偵伺夏人右廂種落¶
　大底趣河外三䟽請乗此進堡砦築龕谷¶
勝姑相照定西而東徑隴諾城衆議未一¶
或欲以七巉經毀之地皆與之公言甚力¶
　以爲不可與賊計得行後患未巳且損事¶
<pb:KR2f0037_SBCK_017-8b>¶
　體取輕夷狄因請遣官諭熈帥即遣户部¶
　貟外郎穆&KR0283;行視築定逺以據要害其調¶
　發軍馬支費錢粮帥司一切得從便冝不¶
　必中覆定逺旣成物論爲當皆公之力也¶
(墓/誌)¶
儲祥宫成　太皇太后諭曰　先帝以皇嗣¶
　難立有此志願今　太皇與　皇帝出閤¶
　中物營之以成　先帝之志公進曰　陛¶
　下不煩官不勞民眞盛德之美然自古¶
　人君常以土木爲戒此宫旣成它日願勿¶
<pb:KR2f0037_SBCK_017-9a>¶
　復爲也宫成將肆赦公曰天禧中祥源成¶
　治平中醴泉成皆無赦旣對又曰古人至¶
　有垂死諌君無赦者此可見赦無益於聖¶
　治也(墓/誌)¶
時選后乆未决一日奏事畢太皇太后諭¶
　執政曰今得狄諮女年命似便然爲是庶¶
　出過房事須評議公進曰按禮經問名篇¶
　女家荅曰臣女夫婦所生及外氏官諱不¶
　識今者狄氏將何辭以進　太皇太后深¶
　以爲然議遂寢旣降制定選今皇后　太¶
<pb:KR2f0037_SBCK_017-9b>¶
　皇太后諭曰　皇帝選得賢后有内助之¶
　功不是小事公對曰内助雖是后事其如¶
　正家須在　皇帝聖人言正家而天下定¶
　正當(御/名)之於始　太皇太后以公言語¶
　上曰正家須在　皇帝如是者再旣退公¶
　乃取歴代后事迹可以爲法者成書一卷¶
　曰中宫懿範上之(墓/誌)¶
邇英進讀寳訓至節費公曰凢言節用非謂¶
　偶節一事便能有濟要當每事以節儉爲¶
　意則積乆累日國用自饒(墓/誌)¶
<pb:KR2f0037_SBCK_017-10a>¶
公内剛外和志其大而略其細或以不義加¶
　已不寘念也見欺君害民者雖前有鼎鑊¶
　必與之較故立朝廷進說無所回隱不䘏¶
　已私其人居朝廷執政柄在人望風聽命¶
　之不暇公直前犯之雖司馬温公亦爲之¶
　言曰吾寒心栗齒憂在不測而公處之自¶
　如至于再三或累十數章必行其言然後¶
　已(墓/誌)¶
公於學無所不窺詩易春秋皆有傳記漢唐¶
　諸史略舉成誦動數百言其爲文閎深含¶
<pb:KR2f0037_SBCK_017-10b>¶
　暢語省而理該&KR0057;深得制誥體然平居未¶
　甞見露文采而矜知聞也(墓/誌)¶
彦霖父子皆魏公之客魏公薦彦霖爲屬韓¶
　康公代魏公欲留彦霖謝曰巖叟魏公之¶
　客不願出它門也士君子稱之(聞見/録)¶
#+PROPERTY: JUAN 17
#+PROPERTY: FILE SB02n0033-031五朝名臣言行錄-卷第三之一.
<pb:KR2f0037_SBCK_017-1a>¶
五朝名臣言行録卷第三之一¶
　　　　丞相向文簡公¶
　　公名敏中字常之開封人登進士第通¶
　　判吉州除左司諫知制誥權判大理寺¶
　　岀知廣州召還爲樞宻直學士未幾拜¶
　　右諫議大夫同知樞宻院事咸平初以¶
　　兵部侍郎叅知政事四年進同平章事¶
　　岀知永興軍爲鄜延路縁邊安撫使知¶
　　河南府封泰山祀汾隂皆爲留守五年¶
　　復拜同平章事天禧三年薨年七十二¶
<pb:KR2f0037_SBCK_017-1b>¶
太宗飛白書張詠向敏中二人名付中書曰¶
　二人者名臣爲朕記之向公自貟外郎爲¶
諫議知樞宻院止百餘日咸平四年除平¶
章事後坐事岀知永興駕幸澶淵手賜宻¶
　詔盡付西鄙得便冝從事公得詔藏之視¶
　政如常㑹&KR0022;人大儺有告禁卒欲&KR0029;儺爲¶
　亂者宻使麾兵&KR0013;甲衣&KR0129;伏廡下幕中明¶
　日盡召賔僚兵官置酒縱閱無一人預知¶
　者命儺入先令馳騁於中門外後召至堦¶
　公振&KR0209;一揮伏卒齊岀盡擒之果各懷短¶
<pb:KR2f0037_SBCK_017-2a>¶
　刄即席誅之勦訖屏屍亟命&KR0069;沙埽庭張¶
　樂宴飲賔從股慄(歸田/録)¶
眞宗時向文簡除右僕射麻下日李昌武爲¶
翰林學士當對　上謂之曰朕自即位以¶
　來未甞除僕射今日以命敏中此殊命也¶
　敏中應甚喜對曰臣今日早&KR0248;對亦未知¶
　宣麻不知敏中何如　上曰敏中門下今¶
　日賀客必多卿徃觀之明日却對來勿言¶
　朕意也昌武&KR0248;丞相歸乃徃見丞相方謝¶
　客門闌悄然無一人昌武與向親徑入見¶
<pb:KR2f0037_SBCK_017-2b>¶
　之徐賀曰今日聞降麻士大夫莫不歡慰¶
　朝野相慶公但唯唯又曰自　上即位未¶
　甞除端揆此非常之命自非勲德隆重眷¶
　&KR0029;殊越何以至此公復唯唯終不測其意¶
　又歴陳前丗爲僕射者勲勞德業之盛禮¶
　命之重公亦唯唯卒無一言旣退復使人¶
　至庖厨中問今日有無親戚賔客飲宴者¶
　亦寂無一人明日再對　上問昨日見敏¶
　中之意何如乃具以所見對　上&KR0015;曰向¶
　敏中大耐官職(筆/談)¶
<pb:KR2f0037_SBCK_017-3a>¶
向相在西京有僧暮過村民家求&KR0009;止主人¶
　不許僧求寢於門外車箱中許之夜中有¶
盗入其家自墻上扶一婦人并囊衣而岀¶
僧適不寐見之自念不爲主人所納而強¶
求宿今主人亡其婦及財明日必執我詣¶
縣矣因夜亡去不敢循故道走荒草中忽¶
墮眢井則婦人已爲人所殺先在其中矣¶
明日主人搜訪亡財及子婦屍得之井中¶
　執以詣縣掠治僧自誣云與子婦姦誘與¶
　俱亡恐爲人所得因殺之投井中暮夜不¶
<pb:KR2f0037_SBCK_017-3b>¶
　覺失足亦墜其中贓在井傍亡失不知何¶
　人所取獄成言府府皆不以爲疑獨敏中¶
　以贓不獲疑之引僧詰問數四僧服罪但¶
　言某前生當&KR0018;此人死無可言者敏中固¶
　問之僧乃以實對敏中因宻使吏訪其賊¶
　吏食於村店店嫗聞其自府中來不知其¶
　吏也問之曰僧某者其獄何如吏給之曰¶
　昨日已笞死於市矣嫗嘆息曰今&KR0002;獲賊¶
　則何如吏曰府巳誤决此獄矣雖獲賊亦¶
　不敢問也嫗曰然則言之無傷矣婦人者¶
<pb:KR2f0037_SBCK_017-4a>¶
　乃此村少年某甲所殺也吏曰其人安在¶
　嫗指示其舎吏就舎中掩捕獲之案問具¶
　服并得其贓一府咸以爲神(記/聞)¶
敏中爲柴氏所訟罷相岀鎭時舊相岀鎮者¶
　多不以吏事爲意冦萊公雖有重名所至¶
　之處終日遊宴所愛伶人或付與冨室輙¶
　厚有所得然人皆樂之不以爲非也張齊¶
　賢儻蕩任情&KR0023;劫盗或時縱遣之所至尤¶
　不治　上聞之皆不以爲善唯敏中勤於¶
　政事所至著稱　上曰大臣岀臨四方唯¶
<pb:KR2f0037_SBCK_017-4b>¶
　向敏中盡心於民事耳於是有復用之意¶
　㑹夏州李繼遷末年兵敗&KR0013;傷(爲潘羅支/所射傷)自¶
　度&KR0012;危且死屬其子德明(小字/阿夷)必歸朝廷曰¶
　一表不聽則再請雖累百表不得請勿止¶
　也繼遷卒德明納欵　上亦欲息兵乃自¶
　永興徙敏中知延州受其降事畢徙知河¶
　南府東封西祀皆以敏中爲東京留守西¶
　祀還遂復爲相薨於位(記/聞)¶
公性端厚明辨遇事敏速暁民政識大體判¶
　大理寺時没入祖吉贓錢分賜法吏公引¶
<pb:KR2f0037_SBCK_017-5a>¶
　鍾離意委珠事獨不受知廣州至荆南即¶
　市南藥以徃在官一無所須以廉清聞在¶
　宻院時西北用兵道路斥&KR0248;走集之所罔¶
　不周知宻静逺權累在衡軸門無私謁諸¶
　子不令&KR0117;務雖當大事&KR0002;已不預焉審於¶
　采拔不妄推薦時以重德目之¶
<pb:KR2f0037_SBCK_017-5b>¶
