# -*- mode: mandoku-view; -*-
#+TITLE: 三朝名臣言行錄
#+DATE: 2015-09-10 23:32:54.655268
#+PROPERTY: ID KR2f0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 21
#+PROPERTY: FILE SB02n0032-041三朝名臣言行錄-卷第四之一.
<pb:KR2f0037_SBCK_021-1a>¶
三朝名臣言行後録卷第四之一¶
　　　　樞宻胡文恭公¶
　　公名&KR0043;字武平常州&KR0051;陵人中進士第¶
　　爲眞州楊子尉召試爲舘閣校理通判¶
　　宣州知湖州爲兩浙轉運使召還修起¶
　　㞐注知制誥遷翰林學士嘉祐六年拜¶
　　左諌議大夫樞宻副使　英宗即位出¶
　　知杭州　神宗初以疾告除太子少師¶
　　致仕命未至而卒年七十二¶
通判宣州有&KR0013;誣以殺人者獄成議法將抵¶
<pb:KR2f0037_SBCK_021-1b>¶
　死公疑之呼囚以訊囚憚箠楚不敢言公¶
　正衣冠坐堂上思之俄而假寐夢有人來¶
告曰吴姓也公遽引囚辟左右復訊之囚¶
　曰旦將之田縣吏執以赴官不知其由也¶
　公取獄辭窮治乃&KR0013;歐之婦與吴姓姦姦¶
　者殺其夫與婦謀執平人以告也公之精¶
　誠格物盖如此(胡宗愈/撰行狀)¶
知湖州前守滕公大興學校費民錢數千萬¶
　安定先生胡公瑗始教授於其間未訖滕¶
　公罷去羣小斐然謗議以爲&KR0364;公用錢有¶
<pb:KR2f0037_SBCK_021-2a>¶
　不明者自通判以下不肯書其簿公於坐¶
　折之曰君佐滕侯幾時矣假滕侯之謀有¶
　不臧奚不早告隂拱以觀俟其去廼非之¶
　豈古人分謗之意哉一坐大漸爲公書公¶
　廼闢齋㕔於學之東増舎益弟子貟安定¶
　先生之敎得盛於東南東南之士知本經¶
　術行義以爲學者公之力爲最多(行/狀)¶
未幾丁母憂毀瘠終制逾三年不㞐於内時¶
　人比之孟獻子(行/狀)¶
入内都知楊懷敏坐衛士夜盗入禁中驚乗¶
<pb:KR2f0037_SBCK_021-2b>¶
輿斥出爲和州都監懷敏用事乆勢動中¶
　外未幾召復故職公知制誥封還辭頭不¶
草制論曰衛士之變蹤跡連懷敏得不窮¶
　治誅死幸矣豈冝復在左右其命遂止(歐/陽)¶
(公撰/墓誌)¶
公爲人清儉謹黙内剛外和羣㞐&KR0015;語讙譁¶
　獨正顔色温温不動聲氣與人言必思而¶
　後對故其涖官臨事(御/名)重不輙發發亦不¶
　可囬止而其趣要歸於仁厚(墓/誌)¶
朝議在官年七十而不致仕者有司以時桉¶
<pb:KR2f0037_SBCK_021-3a>¶
　籍舉行公以謂飬廉恥厚風俗冝有漸而¶
　欲一切以吏議從事殆非所以優老勸功¶
　之意當少緩其事使人得自言而全其美¶
　節朝廷嘉其言是至今行之(墓誌〇又行狀云/公謂廉恥之責當)¶
(先士人功舊之甄冝厚武士邊防偏禆京師將校年/七十者衆其間曽經行陳立功伐一旦下令悉令告)¶
(老沮立功之心解守邊之體非所以爲國飬恩也時/包公拯親建此議屢以詞氣折公公論不可奪朝廷)¶
(卒從/公議)¶
皇祐新樂成議者多異論有詔新樂用於常¶
　祀朝㑹而郊廟仍用舊樂公言書稱同律¶
　而今舊樂髙新樂下相去一律難並用而¶
<pb:KR2f0037_SBCK_021-3b>¶
　新樂未施於郊廟先用之朝㑹非先王薦¶
　上帝配祖考之意皆不可近制禮部四&KR0010;¶
　一貢士議者患之請更爲間&KR0010;議已定公¶
　獨以爲不然曰使士子廢業而奔走無寜¶
&KR0010;不如復用三&KR0010;之制也衆皆以公言爲¶
非行之數年士子果以爲不便而卒用三¶
&KR0010;之制(墓/誌)¶
公學問該&KR0054;兼通隂陽五行天人災異之說¶
　南京鴻慶宫災公以謂南京　聖宋所以¶
受命建號而大火主於啇丘國家乗德而¶
<pb:KR2f0037_SBCK_021-4a>¶
　王者也今不領於祠官而比年數災宐修¶
　火祀事下大常&KR0010;以長吏奉祠啇丘自公¶
　始慶暦六年夏河北河東京東同時地震¶
　而登萊尤甚公以&KR0010;推之曰明年丁亥&KR0010;¶
　之刑德皆在北宫隂生於午而極於亥然¶
　隂猶彊而未即伏陽猶㣲而未即勝此所¶
　以震也是謂龍戰之㑹而其位在乾今西¶
　北二虜中國之隂也宐爲之備不然必有¶
　内盗起於河朔明年王則以貝州叛公又¶
　以爲登萊視京師爲東北易艮少陽之位¶
<pb:KR2f0037_SBCK_021-4b>¶
　也今二州並置金坑多聚民以鑿山谷陽¶
　氣損泄故隂勝而動縣官入金&KR0010;幾何小¶
　利而大害可即禁止以寜地道皇祐五年¶
　正月㑹靈宫災是&KR0010;冬至祀天南郊以三¶
　聖並配明年大旱公曰五行火禮也去&KR0010;¶
　火而今又旱其應在禮此殆郊丘並配之¶
　失也即建言並配非古宐用迭配如初詔¶
　其後并州議建軍爲節鎭公以星土考之¶
　曰昔髙辛氏之二子不相能也尭遷閼伯¶
　於啇丘主火而啇爲宋星遷實沉於臺駘¶
<pb:KR2f0037_SBCK_021-5a>¶
　主水而參爲&KR0051;星國家受命始於啇丘王¶
　以火德又京師當宋之分野而并爲&KR0051;地¶
　參啇仇讎之星今欲崇&KR0051;非國之利也自¶
　宋興平僣僞并最後服　太宗削之不使¶
　列於方鎭八十年矣謂宐如舊制(墓/誌)¶
詳議官闕判院者當擇人薦於　上公與同¶
　列得二人此二人才智明法無上下一人¶
　者監稅河北以水災虧課同列議曰虧課¶
　小失不足白　上以累才公不可至　上¶
　前悉白之且曰此人小累才足惜　仁宗¶
<pb:KR2f0037_SBCK_021-5b>¶
　曰果得才小累何恤遂除詳議官同列退¶
誚公曰詳議欲得人公固欲白　上縁是¶
　不得奈何公曰彼得與不得一詳議官耳¶
　是固亦有命也&KR0043;以誠事主今白首矣不¶
　忍絲髮欺君以䘮平生之節爲之開陳聽¶
　主上自擇耳同列驚曰某從公乆乃不知¶
　公所存如此(行/狀)¶
涇卒以折攴不給出惡言欲爲亂其後斬二¶
　人黥四人亂意乃息委公置獄治三司吏¶
　不時計度三司使護吏不肯遣公曰涇卒¶
<pb:KR2f0037_SBCK_021-6a>¶
悖慢誠其罪然折攴軍情所繫積八十五¶
　日而不與則三司豈得無罪耶　陛下以¶
　包拯近臣不令置對可謂曲法申恩而拯¶
　猶不自省公拒制命臣&KR0178;主威不行而綱¶
　紀益廢矣拯懼立遣吏就獄(行/狀)¶
上命公爲靑詞禱諸陵山川以求儲嗣公上¶
　䟽　仁宗謂漢文帝二年有司請豫建太¶
　子是時文帝已有元子猶對有司稱楚王¶
　呉王淮南王皆秉德以陪朕何爲不豫哉¶
太祖皇帝感　昭憲太后遺言捨魏王而¶
<pb:KR2f0037_SBCK_021-6b>¶
立　太宗其神武英斷自開闢以來未之¶
　有也　陛下必待聖嫡然後擬議非㞐安¶
　思危之道願察宗室之賢者立之則儲位¶
　定而人心安矣　仁宗感悟遂罷祈禱(行/狀)¶
公在翰林十年多所&KR0024;益大抵不爲苟止而¶
　妄隨故其言或用或不用而後卒如其言¶
　然　天子察公之忠欲大用者乆矣嘉祐¶
　六年八月拜公諌議大夫樞宻副使公旣¶
(御/名)静而當大任&KR0057;顧惜大體而羣臣方建¶
　利害多更張庶事以革弊公獨猒之曰變¶
<pb:KR2f0037_SBCK_021-7a>¶
　法古人所難不務守　祖宗成法而徒紛¶
　紛無益於治也又以謂契丹與中國通好¶
　六十餘年自古未有也善待夷狄者謹爲¶
　備而已今三邊武備多弛牧馬著虚名於¶
　籍可乗而戰者百無一二又謂滄州宐分¶
　爲一路以禦虜此今急務也&KR0002;其界上交¶
　侵小故乃城寨主吏之職朝廷宐守　祖¶
　宗之約不宐爭小利而隳大信深戒邊臣¶
　生事以爲功在位六年其議論&KR0011;皆如此¶
(墓/誌)¶
<pb:KR2f0037_SBCK_021-7b>¶
公在樞府夏人入貢至都門伴送者以不去¶
蒲撾不與入夏人以舊例不肯去紛争不¶
　已公訪知其實見富丞相曰蒲撾舊例彼¶
　不敢去而以死爭正慮得罪於本國耳今¶
　彊去之徒使其曲在我非綏懷之意也即¶
　與富丞相入奏許之延州遣指使楊定押¶
　伴西人入貢因獻取横山之䇿朝廷議以¶
　定爲宣事舎人委定經制西事公力爭曰¶
　定貪狡多詐爲國生患不宐驟加進用其¶
　命遂寢其後復以定領前職知保安軍定¶
<pb:KR2f0037_SBCK_021-8a>¶
　果與西人通謀多受寳貨西人責其背約¶
　誘至境上而殺之(行/狀)¶
公&KR0057;重章郇公之爲人謂郇公爲宰相五六¶
　年及死之後天下不見其黨與偏私之迹¶
　云(行/狀)¶
公少甞善一浮圖其人將死謂公曰我有祕¶
術能化瓦石爲黄金子其葬我我以此報¶
　子公曰爾之後事吾敢不勉祕術非吾欲¶
　也浮圖歎曰子之志未可量也其篤行自¶
　勵至於貴顯常如布衣時(墓/誌)¶
<pb:KR2f0037_SBCK_021-8b>¶
客有造胡文恭公者具公服鞾板而忘記不¶
　易㡌胡公與之對語盡禮而退終未甞色¶
　動(吕氏家/塾記)¶
胡文恭公平生守道不以進退爲意在文館¶
　二十餘年每語後進曰富貴貧賤莫不有¶
　命士人當脩身俟時無爲造物者所&KR0339;世¶
　以爲名言(澠水/燕談)¶
#+PROPERTY: JUAN 21
#+PROPERTY: FILE SB02n0033-035五朝名臣言行錄-卷第三之五.
<pb:KR2f0037_SBCK_021-1a>¶
　　　三之五¶
　　　　樞宻曹武穆公¶
　　公名瑋字寳臣武惠王之子以父任&KR0024;¶
　　西頭供奉官閤門祗候知渭州　眞宗¶
　　即位遷西上閤門副使徙鎮戎軍爲環¶
　　慶鈐轄兼知邠州徙眞定鈐轄復爲涇¶
　　原鈐轄兼知渭州移知秦州兼縁邊安¶
　　撫使天禧中爲鄜延路副都緫管拜宣¶
　　徽北院使簽書樞宻院事除南院使環¶
　　慶路都緫管安撫使乾興初謫左衛大¶
<pb:KR2f0037_SBCK_021-1b>¶
　　將軍知萊州復華州觀察使知青州徙¶
　　天雄永興軍拜昭武軍節度使知眞定¶
　　府定州都緫管天聖八年薨年五十八¶
　　嘉祐中詔配享　眞宗廟庭¶
公知鎮戎軍時繼遷虐使其衆人多怨者公¶
　即移書言朝廷恩信撫納之厚以動之羗¶
　人得書徃徃感泣於是康如諸族皆内附¶
咸平六年繼遷死其子德明求保塞公上¶
書言繼遷擅中國要害地終身旅拒使謀¶
臣狼顧而西憂方其國危子弱不即捕㓕¶
<pb:KR2f0037_SBCK_021-2a>¶
後更盛強無以息民當是時朝廷欲以恩¶
致德明寢其書不用而河西大族延家妙¶
娥等遂拔其部人來歸諸將猶豫未知所¶
以應公曰德明野心去就尚疑今不急折¶
其羽翮而長養成就之其飛必矣即自將¶
&KR0016;士入天都山取之内徙德明由此遂弱¶
　而至死不敢窺邊(王荆公/撰行狀)¶
曹南院知鎮戎軍日嘗出戰小捷虜兵引去¶
瑋偵虜兵去已逺乃驅所掠牛羊輜重緩¶
　驅而還頗失部伍其下憂之言於瑋曰牛¶
<pb:KR2f0037_SBCK_021-2b>¶
　羊無用徒縻軍不&KR0002;棄之整衆而歸瑋不¶
　荅使人候虜兵去數十里聞瑋利牛羊而¶
　師不整遽還襲之瑋愈緩行得地利處乃¶
　止以待之虜軍將至近使人請之曰蕃軍¶
　逺來必甚疲我不欲乗人之怠請休憩士¶
　馬少選决戰虜方苦疲甚皆欣然嚴軍歇¶
　良乆瑋又使人諭之歇定可相馳矣於是¶
　各皷軍而進一戰大破虜師遂棄牛羊而¶
　還徐謂其下曰吾知虜巳疲故爲貪利以¶
　誘之比其復來幾行百里矣&KR0002;乗銳便戰¶
<pb:KR2f0037_SBCK_021-3a>¶
　猶有勝&KR0018;逺行之人&KR0002;小憇則足痺不能¶
　立人氣亦闌吾以此取之(筆/談)¶
知渭州公乃圖涇原環慶兩路山川城郭戰¶
　守之要以獻　眞宗留其一樞宻院而以¶
其一付夲路使諸將出兵皆按圖議事(行/狀)¶
秦西南羗唃厮囉宗哥立遵始大遵獻方物¶
　求稱賛普公上書言夷狄無厭一足其求¶
　必輕中國大臣方疑其事㑹得公書遂不¶
　許而猶以爲保順軍節度使公曰我狃遵¶
　矣又將爲冦吾治兵以俟爾遵使其舅賞¶
<pb:KR2f0037_SBCK_021-3b>¶
　様丹招熟戸郭厮敦爲郷導公即誘様丹¶
　捕厮敦而許以一州様丹終殺厮敦公遂¶
　奏以爲潁州刺史而様丹亦舉南市城以¶
　獻先是張&KR0123;知秦州生事熟戸多去爲遵¶
　耳目及公誅様丹即皆惶恐避逃公許之¶
　入贖自首還故地而至者數千人後遂帖¶
　服皆爲用至明年囉遵果悉衆號十萬冦¶
　三都公帥三將破之追比至沙州所俘斬¶
　以萬計事聞除客省使康州防禦使其後¶
　又破㓕馬波叱臘&KR0017;留等諸羗囉遵遂以¶
<pb:KR2f0037_SBCK_021-4a>¶
　窮&KR0012;逃入磧中而公斥境隴上置弓門威¶
　逺凢十寨自是秦人無事矣(行/狀)¶
曹侍中將薨　太宗親臨視之問以後事對¶
　曰臣無事可言固問之對曰臣二子璨與¶
　瑋材器有取臣&KR0002;内舉皆堪爲將　上問¶
　其優劣對曰璨不如瑋巳而果然瑋知秦¶
　州嘗出廵城以城上遮箭版大髙召主者¶
　令下之主者對曰舊如此乆矣瑋怒曰舊¶
　固不可改邪命牽出斬之僚佐以主者老¶
　將諳兵事罪小冝可赦皆諫瑋瑋不聽卒¶
<pb:KR2f0037_SBCK_021-4b>¶
　誅之軍中懾伏西蕃犯塞&KR0248;&KR0016;報虜將至¶
　瑋方飲㗖自&KR0002;頃之報虜去城數里乃起¶
　貫戴以帛&KR0414;身令數人引之身停不動上¶
　馬出城望見虜陣有僧奔馬徃來於陣前¶
　檢校瑋問左右曰彼布陣乃用僧邪對曰¶
　不然此虜之貴人也瑋問軍中誰善射者¶
　衆言李超瑋即呼超指示之曰汝能取彼¶
　否對曰慿太保威靈願得十五&KR0016;裹送至¶
　虜陣前可以取之瑋以百&KR0016;與之勑曰不¶
　&KR0023;而返當死遂進至虜陣前&KR0016;左右開超¶
<pb:KR2f0037_SBCK_021-5a>¶
　射之一發而斃於是虜鳴笳嘯而遁瑋以¶
　大軍乗之虜衆大敗出塞窮追俘斬萬計¶
　改邊鑿壕西蕃由是慴服至今不敢犯塞¶
　每言及瑋則加手於頂呼之爲父云瑋在¶
　秦州有士卒十餘人叛赴虜中軍吏來告¶
　瑋方與客奕棋不應軍吏亟言之瑋怒叱¶
　之曰吾固遣之去汝再三顯言邪虜聞之¶
　亟歸告其將盡殺之(記/聞)¶
曹太尉瑋知秦州立遵内冦是時公方灼炙¶
　才數壯猝起應敵指揮號令及事定乆之¶
<pb:KR2f0037_SBCK_021-5b>¶
　瘡愈瘢大數寸蓋用力氣使然也曹公在¶
　邊蕃部有過惡者皆平定之每以餞將官¶
　爲名出郊而兵馬次序以食品爲節&KR0002;曰¶
　下某食即某隊發比至水飯則捷報至矣¶
　大帥料敵當如此(東齋/記事)¶
曹瑋之守秦州也州之西止於文&KR0313;&KR0028;&KR0028;之¶
　所在最爲要害&KR0028;之左右皆蕃族也瑋以¶
　恩信結之咸爲之用故秦州每&KR0010;出兵以¶
　守文盈而巳所守旣寡則州兵雖少而足¶
　用粮草可以自給自後帥臣守其舊規不¶
<pb:KR2f0037_SBCK_021-6a>¶
敢増改(龍川/志)¶
公爲將幾四十年用兵未嘗敗衂&KR0057;有功於¶
　西方舊羗殺中國人得以羊馬贖死如羗¶
法公以謂如此非所以尊中國而愛吾人¶
奏請不許其贖又請&KR0024;内附羗百族以上¶
爲軍主假以勲階爵秩如王官至今皆爲¶
成法陜西&KR0010;取邊人爲弓箭手而無所給¶
　公以塞上廢地募人爲之&KR0002;干畒出一卒¶
&KR0002;干畒出一馬至其種歛爲發州兵戍守¶
　至今邊賴以實所募皆爲精兵(瑋募弓箭手/使馳射校強)¶
<pb:KR2f0037_SBCK_021-6b>¶
(弱勝者予田二頃再更秋課市一焉馬必勝甲然後/官籍之則加田五十畒至三百人以上團爲一指揮)¶
(擇要害處爲築堡使自塹其地爲方田環之立馬社/一馬死衆爲出錢市馬開邊濠率令深廣丈五尺山)¶
(險不可塹者因其峭絶治/之使足以限虜後皆爲法)在渭州取隴外籠干¶
　川築城置兵以守曰後當有用此者及李¶
　元昊叛兵數出卒以籠干爲德順軍而自¶
　隴以西公所措置人悉以爲便也自三都¶
　之戰威震西海唃厮囉聞公姓名即以手¶
　加顙在天雄契丹使過魏地輙隂勒其從¶
　人無得髙語疾驅至多憚公不敢仰視契¶
　丹旣請盟　眞宗於兵事尤所重即有邊¶
<pb:KR2f0037_SBCK_021-7a>¶
奏手詔詰難至十餘反而公每守一議終¶
無以奪　眞宗後愈聽信有論邊事者徃¶
徃宻以付公可否(行/狀)¶
公在西府丁謂用事稍除不附巳者旣貶冦¶
萊公指公爲黨出公環慶又降知萊州公¶
自知宿將爲謂所忌恐益爲竒中即日上¶
道從弱卒十餘人不以弓韔矢箙自隨(行/狀)¶
天雄卒有犯法衆謂獄具必殺之公乃處以¶
常法或以爲疑公&KR0015;曰臨邊對敵斬不用¶
命者所以令吾衆非喜殺也平時治内郡¶
<pb:KR2f0037_SBCK_021-7b>¶
　安事此乎&KR0004;守邊時山東知名士賈同造¶
　公客外舎公欲按邊即同舎邀與俱同問¶
　從兵安在曰巳具旣出就&KR0016;見甲士三千¶
　列立人音不徹舎同歸語人曰瑋果名將¶
　也公爲將不如其父寛然自爲一家云¶
公好讀書所如必載書數兩兼通春秋公羊¶
　榖梁左氏傳而尤熟於左氏(行/狀)¶
寳元中王忠穆公爲樞宻使河西首領趙元¶
　昊叛　上問邊備輔臣皆不能對明日樞¶
　宻四人皆罷忠穆謫&KR0593;州翰林學士蘇公¶
<pb:KR2f0037_SBCK_021-8a>¶
　儀與忠穆善出城見之忠穆謂公儀曰&KR0934;¶
　之此行前十年已有人言之公儀曰必術¶
　士也忠穆曰非也昔時爲三司塩鐵副使¶
　䟽决獄囚至河北是時曹南院自陜西謫¶
　官初起爲定帥&KR0934;至定治事畢瑋謂&KR0934;曰¶
　决事巳畢自此當還明日願少留一日欲¶
　有所言&KR0934;旣愛其雄材又聞欲有所言遂¶
　爲之留明日具饌甚簡儉食罷屏左右曰¶
　公滿靣權骨不爲樞輔即邊帥或謂公當¶
　作相則不然也然不十年必揔樞柄此時¶
<pb:KR2f0037_SBCK_021-8b>¶
　西方當有警公冝預講邊備蒐閱人材不¶
　然無以應卒&KR0934;曰四境之事惟公知之何¶
　以見教曹曰瑋在陜西日河西趙德明嘗¶
　使人以馬博易于中國怒其息微欲殺之¶
　莫可諫止德明有一子方年十餘&KR0010;極諫¶
　不巳曰以戰馬資鄰國巳是失計今更以¶
　貨殺邊人則誰肯爲我用者瑋聞其言私¶
　念之曰此子欲用其人矣是必有異志聞¶
　其甞徃來㸦市中瑋欲一識之屢使人誘¶
　致之不可得乃使善&KR0030;者圖其貌旣至觀¶
<pb:KR2f0037_SBCK_021-9a>¶
<pb:KR2f0037_SBCK_021-10a>¶
¶
五朝名臣言行録卷第三之五¶
