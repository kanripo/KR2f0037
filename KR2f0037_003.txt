# -*- mode: mandoku-view; -*-
#+TITLE: 三朝名臣言行錄
#+DATE: 2015-09-10 23:32:53.844798
#+PROPERTY: ID KR2f0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB02n0032-011三朝名臣言行錄-卷第一之一.
<pb:KR2f0037_SBCK_003-1a>¶
三朝名臣言行録卷第一之一¶
　　　　丞相魏國韓忠獻王¶
　　王名𤦺字稚圭相州安陽人中天聖五¶
　　年進士第二人授將作監丞通判淄州¶
　　改太常丞直集賢院監左藏庫徙開封¶
　　府推官遷度支判官景祐三年除右司¶
　　諌供職寳元二年擢知制誥知審刑院¶
　　益利路大飢爲體量安撫使康定元年¶
　　西邊用兵爲陜西安撫使尋加樞宻直¶
　　學士充經略安撫副使同管勾都緫管¶
<pb:KR2f0037_SBCK_003-1b>¶
　　司事降知秦州兼秦隴都緫管㳂邊招¶
　　討等使慶暦二年改除秦州觀察使數¶
　　月復爲樞宻直學士充陜西四路都緫¶
　　管經略招討等使明年召拜樞宻副使¶
　　除資政殿學士知楊州徙鄆州眞定府¶
　　定州皇祐五年授武康節度使知并州¶
　　徙相州除樞宻使嘉祐三年拜集賢殿¶
　　大學士平章事六年進昭文相　英宗¶
　　即位封魏國公　神宗即位除鎭安武¶
　　勝等軍節度使司徒兼侍中判相州改¶
<pb:KR2f0037_SBCK_003-2a>¶
　　淮南節度使判永興軍復判相州徙大¶
　　名府熈寜六年復請相八年薨年六十¶
　　八贈尚書令配饗　英宗廟庭　上親¶
　製神道碑以賜之題碑額曰两朝頋命¶
　　定䇿元勲之碑　徽宗朝追封魏王¶
公自㓜而孤鞠於諸兄旣長能自立有大志¶
端重寡言不好嬉弄所學不用力而過人¶
性淳一無邪曲孝于其母悌事諸兄皆不¶
　教而能(李清臣/撰行狀)¶
天聖五年　仁宗&KR0004;臨軒試進士公年二十¶
<pb:KR2f0037_SBCK_003-2b>¶
　名在第二時唱名第一甲方終太史奏日¶
　下五色雲見左右從官皆賀於殿上(家/傳)¶
監左藏庫時方貴髙科多徑去爲顯職公獨¶
　滯於筦庫衆以爲非冝公處之自若不以¶
　爲卑冗職事亦未甞苟且禁中須索金帛¶
皆内臣直批聖旨下庫無印記可以考驗¶
　公奏曰天禧中甞專置傳宣合同一司𨵿¶
　防甚嚴官物非得合同慿由不可給後相¶
　習爲弊廢而不行願復舊制詔從之舊有¶
監秤内臣一貟綱運至必俟監秤始得受¶
<pb:KR2f0037_SBCK_003-3a>¶
　納内臣往往數日不至寳貨皆暴露廊廡¶
　逺方衙校苦於稽留公奏罷之災傷州郡¶
　所輸物帛不如度者例猶追剥公請蠲之¶
(家/傳)¶
徙開封府推官理事不倦暑月汗流浹背府¶
　尹王愽文大器重之曰此人要路在前而¶
　治民如此眞宰相器也(胡氏傳/家録)¶
以右司諌供職勸　上明得失正朝廷紀綱¶
　親近忠直放逺邪佞時災異數見公以災¶
　變婁發主於執政者非才累言於　上未¶
<pb:KR2f0037_SBCK_003-3b>¶
　見納公又奏曰豈　陛下擇輔弼未得其¶
　人邪若杜衍范仲淹孔道輔宋郊胥偃衆¶
　以爲忠正之臣可備進擢不然甞所用者¶
　王曽吕夷簡蔡齊宋綬亦人所屬望也章¶
　十上不報公乃抗䟽乞出䟽示中書敕御¶
　史臺集百官㑹議　上乃罷宰臣王隨陳¶
　堯佐叅知政事韓億石中立等四人者(家/傳)¶
(〇王巖叟編別録云公常言天下事不如人望者多/仁宗朝王隨陳堯佐爲輔相皆老病而不和中書事)¶
(多不决韓億石中立二人叅預又頗以私意害公公/旣論罷之天下望在王沂公吕申公杜祁公范希文)¶
(而公亦引薦之及宣麻曰乃張士遜昭文章得象集/賢宋庠晁宗慤叅政天下大失望是時朝廷欲以公)¶
<pb:KR2f0037_SBCK_003-4a>¶
(爲知制誥寵其盡言公曰諌行足矣因/取羙官非夲意也人其謂何語聞遂寢)¶
時災異數見朝廷但齋醮禳謝公旣上䟽極¶
　論又聞大慶殿建設道塲公奏前世祈禱¶
　之法必徹樂减膳脩德理刑下詔求言側¶
　身避殿始可轉禍爲福願法而行之宫中¶
　宴飲亦望節减不獨仰奉天戒實可上安¶
　聖躬且大慶殿者國之路寢　陛下非行¶
　大禮&KR0013;法服則未甞臨臣下非大慶㑹則¶
　不能一至于庭豈容僧道凢庸之人継日¶
　累月喧&KR0258;于上非所以正法度而尊威神¶
<pb:KR2f0037_SBCK_003-4b>¶
　也今後設醮望於别所安置　上嘉納之¶
(家/傳)¶
公又言賞罰當從中書出今數聞有内降不¶
　可不止王曽蔡齊宋綬當世名臣冝大用¶
　上納其&KR0003;王沂公見公論事切直有本末¶
喜謂公曰比年臺諌官多畏避爲自安計¶
　不則激發近名如君固不&KR0018;所職諌官冝¶
　若此沂公天下正人公得此益自信(行/狀)¶
民間復作銷金服玩公請以先朝舊制禁絶¶
　之乃下詔申諭未幾有犯者開封以刑名¶
<pb:KR2f0037_SBCK_003-5a>¶
　未明申請審刑院議止徒三年公奏大中¶
　祥符八年勑犯銷金者斬請復用之(家/傳)¶
詔同詳定阮逸胡瑗等所造鍾律公論曰¶
祖宗舊法遵用斯乆屬者徇一士之偏議¶
變數朝之定律臣切計之不若窮作樂之¶
　源爲致治之夲使政令平簡民物熈洽海¶
内擊壤鼓腹以歌太平斯乃上世之樂可¶
　得以器象求乎旣逹其源又當究今之所¶
急國家方夏寜一乆㢮邊備犬戎之性豈¶
能常保願　陛下與左右弼臣緩兹求樂¶
<pb:KR2f0037_SBCK_003-5b>¶
　之誠移訪安邊之議急其所急在理爲長¶
　遂詔將來南郊且用和峴舊樂(家/傳)¶
發解開封府舉人時惟禮部貢院置封彌謄¶
　録二司開封止有封彌官公請並設謄録¶
　司以示至公從之(家/傳)¶
侍御史𡊮素言乞依賈昌朝所奏取景德至¶
　景祐年凢百用度較其出入省罷不急詔¶
　公與張若谷任中師同三司詳定公謂景¶
　德以來歳月巳深文案必不完具若俟齊¶
　集而議徒成淹乆但考見今日實爲浮費¶
<pb:KR2f0037_SBCK_003-6a>¶
　自可裁度上聞如故將相戚里之家多¶
　占六軍等耗縣官衣粮爲私家僕𨽻在京¶
　不啻數千人若此𩔖何必待景祐文書較¶
　計邪詔從之又言自古興儉以勸天下必¶
　以身先之今欲減省浮費莫如自宫掖始¶
　請令三司取入内内侍省并御藥院内東¶
　門司先朝及今來賜予支費之目比附酌¶
　中皆從減省無名者一切罷之詔禁中支¶
　費只入内内侍省御藥院内東門司同相¶
　度減省報詳定所其臣僚支賜即許㑹問¶
<pb:KR2f0037_SBCK_003-6b>¶
　入内内侍省施行(家/傳)¶
公爲諌官三年所存諌藁欲歛而焚之以効¶
古人謹密之義然&KR0178;無以見人主從諌之¶
羙乃集七十餘章爲三卷曰諌垣存藁自¶
序於首大略曰諌主於理勝而以至誠將¶
　之(家/傳)¶
知審刑院先是盗殺同黨旣巳就捕例不抵¶
死公曰此但并有其貲或就滅其口非有¶
自新改過之心無足矜者請更議其法乃¶
詔盗殺其徒而不首者毋得原(家/傳)¶
<pb:KR2f0037_SBCK_003-7a>¶
以益利路人飢爲體量安撫使公至則蠲减¶
稅以募人入粟招募壯者等第刺以爲廂¶
禁軍一人充軍數口之家得以全活檄劒¶
門𨵿民流移而欲東者勿禁簡州艱食爲¶
甚明道中以災傷甞勸誘納粟後糶錢十¶
六餘萬歸於常平公曰是錢乃賑濟之餘¶
非官緡也發庫盡以給四等以下户逐貪¶
殘不職吏罷冗役七百六十人爲饘粥活¶
飢人一百九十餘萬蜀人曰使者之來更¶
生我也(家/傳)¶
<pb:KR2f0037_SBCK_003-7b>¶
李元昊&KR0004;叛兵鋒銳甚中國乆不知戰人心¶
　頗&KR0178;士大夫多避西行公使蜀道潼陜歸¶
　奏事便殿　上問西兵形𫝑公具以所聞¶
　對　上即曰朕比憂乏人桉邊卿其爲朕¶
　往授陜西安撫使趣上道公勇欲自効馳¶
　至延安則羗巳解圍去然士氣沮傷將吏¶
　往往移病求罷職公即選練材武治戰守¶
　器慰安居人収召豪傑與之計議檄諸郡¶
　完城郭如河北始設烽燧以候虜先是大¶
　將劉平戰北或誣其叛去遂錮守平妻子¶
<pb:KR2f0037_SBCK_003-8a>¶
　具獄河中府公力辨白釋之録戰死者&KR0608;¶
　恤賞贈邊臣皆勸范雍守延州朝廷以爲¶
　不能欲以趙振代公奏曰振麄勇可使搏¶
　戰非謀議守邊才願留雍以觀後効無巳¶
　則起范仲淹爲可臣爲國家憂非私仲淹¶
　也若渉朋比誤　陛下事當族慶人陳叔¶
　慶等陳邊防䇿旣而&KR0024;官東南公奏曰忠¶
　義憤懣爲國獻計雖稍収用乃置于僻左¶
　實覊縻之非所以開示誠意徠人才也又¶
　奏罷率馬令以寛民力及裁處它利害甚¶
<pb:KR2f0037_SBCK_003-8b>¶
　悉　上益知公可辨大事(行/狀)¶
康定元年五月　天子命夏公竦都護西師¶
　而以公副之未幾遣學士晁宗慤内侍王¶
　守忠督出兵攻賊公曰如詔意爲便不則¶
　元昊聚兵出不意攻我我倉猝赴敵必敗¶
　合府爭曰承平乆不習戰羗寇暴起今將¶
　與兵未訓講其可深入客闘乎願謹𨵿塞¶
　以歳月平之公所論不得用使持奏還而¶
　元昊掠鎮戎軍偏將劉継宗逆戰果不利¶
　詔下切責俾以進兵日月來上衆復㑹議¶
<pb:KR2f0037_SBCK_003-9a>¶
　曰軍事雖可擇便冝行之然大計亦不當¶
　遽乃畫攻守二䇿求中决公馳驛奏闕下¶
　上許用攻䇿巳而執政以爲難公不得巳¶
　獨上章曰元昊竊數州精兵不出四五萬¶
　餘皆婦女老弱舉族而行我四路之兵不¶
　爲少分戍數十城塞彼聚而來故常衆我¶
　散故常寡相遇毎不敵是以元昊能數勝¶
　今不究此失乃待賊太過以二十萬重兵¶
　惴然坐守界濠不敢與虜确臣實痛之願¶
　更命近臣觀賊之隙如不可不擊則願不¶
<pb:KR2f0037_SBCK_003-9b>¶
疑臣言奏雖不下知兵者以公&KR0003;爲然(行/狀)¶
公往來塞下勤苦志&KR0230;食期有以報　上出¶
　按屯至涇原聞元昊乞和公諭諸將曰無¶
約而降者謀也宜益備不可懈㢮遽調兵¶
　瓦亭兵未集賊果入鈔山外公&KR0204;圗授諸¶
　將曰山間狹隘可守過此必有伏或致師¶
　以怒我爲餌以誘我皆無得輙出待其歸¶
　且墯也邀擊之而禆將任福王仲寳狃小¶
勝數違節度公遣府吏耿𫝊就詰責不從¶
　則又檄福曰違節度有功亦斬福猶進兵¶
<pb:KR2f0037_SBCK_003-10a>¶
　遇伏遂戰死嫉公者乞置公大罪後大帥¶
使収餘兵得檄福衣帶間封上之安撫使¶
　王公堯臣亦以實奏朝廷知罪在諸將止¶
　左遷右司諌知秦州(行/狀)¶
公在秦増廣州城以保固東西市招輯屬户¶
　益市諸羗馬討殺生羗之鈔邊者厲兵以¶
　待賊訖公去秦賊不敢窺秦塞爲盗(行/狀)¶
慶暦二年陜西四帥皆改觀察使公爲秦州¶
　觀察使曰吾君憂邊臣子何可以擇官獨¶
　不辭(行狀○又家傳云公上表謝曰辭之則有可/疑之迹掇希求進用之嫌受之則有從權之)¶
<pb:KR2f0037_SBCK_003-10b>¶
(名恊軍旅/稱呼之便)¶
&KR0004;京師所遣戍兵脆懦不習勞苦賊常輕之¶
　目曰東軍而土兵勁悍善戰公奏増土兵¶
　以抗賊而稍减屯戍内實京師又以籠竿¶
　城據衝要乞建爲徳順軍以蔽蕭𨵿鳴沙¶
　之道旣任事乆歳&KR0024;月完甲械精堅諸城¶
皆有備賞罰信于軍中將亦習闘識形𫝑¶
每出輙有功勇氣倍于&KR0004;時公方建請於¶
　鄜慶渭三州各以土兵三萬爲一軍軍雖¶
　別屯而耳目相通爲一視虜所不備互出¶
<pb:KR2f0037_SBCK_003-11a>¶
擣之破其和市屠其種落困撓其國因以¶
　招横山之人度横山隳則平夏兵素弱必¶
　不能支我下視興靈穴中兎尓章旣上又¶
與范公定謀益堅而元昊黠賊知不可敵¶
　亦歛兵不敢輙近塞(行/狀)¶
丞相范公純仁治平中爲御史坐言事謫通¶
判安州甞言康定間元昊宼邊韓魏公領¶
　四路招討駐延安忽夜有人携匕首至卧¶
内遽褰幃帳魏公起坐問誰何曰某來殺¶
諌議又問曰誰遣汝來曰張相公遣某來¶
<pb:KR2f0037_SBCK_003-11b>¶
蓋是時張元夏國正用事也魏公復就枕¶
　曰汝携予首去其人曰某不忍願得諌議¶
　金帶足矣遂取帶而出明日魏公亦不治¶
此事俄有守陴卒報城櫓上得金帶者乃¶
　納之時范兄純祐亦在延安謂魏公曰不¶
　治此事爲得體蓋行之則沮國威今乃受¶
　其帶是墮賊計中矣魏公握其手再三嘆¶
　服曰非𤦺所及(麈/史)¶
公與范公在兵間最乆两公名重一時人心¶
歸之樂爲之用朝廷𠋣以爲重故天下稱¶
<pb:KR2f0037_SBCK_003-12a>¶
　爲韓范　仁宗知公乆勞于外遣使宻諭¶
　旨曰卿孤立無人援薦獨朕知之行召卿¶
矣明年春與范公同召拜樞宻副使公自¶
請捍邊至五表不聽旣至又與范公伸前¶
議同决䇿上前期以兵覆元昊㑹夏國¶
　送&KR0323;公謀不果用范公毎恨齟齬功不就¶
　故作閱古堂詩叙其事傳于世(行/狀)¶
時邊事雖欲講解元昊猶上書邀朝廷其輕¶
　者欲自建元爲父子呼兀卒及令我使與¶
　陪臣爲列二府遽欲從之公獨謂不可許¶
<pb:KR2f0037_SBCK_003-12b>¶
　數廷議衆尚不從公持之愈堅故晏丞相¶
　至變色而起公守所見不易卒殺其禮如¶
　公言(行/狀)¶
&KR0004;夏人方議講和公以謂邊備不可弛請與¶
　范公俱出按行遂命公宣撫陜西范公宣¶
　撫河東范公請益兵數萬屯河陽蒲中及¶
　以兵從公以爲不必請兵上前議未合¶
　退於殿廬中范公猶爭以爲非益兵不可¶
　公曰若爾則𤦺乞自行不用朝廷一人一¶
　&KR0016;范公色忿欲再請對道公語公𥬇止之¶
<pb:KR2f0037_SBCK_003-13a>¶
㑹杜祁公冨韓公賛公&KR0003;卒不發兵范公¶
　亦不以爲忤也(家傳○又别録云公甞爲門人/語此事曰國家事鎭之則静但)¶
(敢者少爾如希文/亦未免有易動處)¶
公旣至𨵿陜屬歳大飢群盗嘯聚啇&KR0593;之郊¶
張海郭貌山邵興衆數千人巡檢上官珙¶
與戰失利餘軍潰散藏匿山谷邵興掲牓¶
招誘啇州錢監役兵公遣屬官薛向乗傳¶
往料簡之其舊係邊兵即令歸𨽻舊籍餘¶
並押赴陜府填諸軍闕額又遣人賁牓招¶
致上官珙下散軍諭以免罪歸所屬仍召¶
<pb:KR2f0037_SBCK_003-13b>¶
　揚拙等將㳂邊土兵入山捕張海邵興等¶
　皆相繼殱&KR1518;𨵿輔按堵是冬大旱河中同¶
　華等十餘州飢民相率東徙出𨵿公即選¶
　官分詣州縣發省倉賑之又蠲賦役察官¶
　吏能否者陞黜之又以兵數雖多而&KR0258;以¶
　疲老耗用度選禁軍不堪征戰者停放一¶
　萬二千餘人後田况乞選諸路軍不堪戰¶
　者爲廂軍云若謂兵驕乆一旦澄汰&KR0178;致¶
　亂則去年韓𤦺汰邊兵萬餘人豈聞有爲¶
　亂者哉(家/傳)¶
<pb:KR2f0037_SBCK_003-14a>¶
時　仁宗以天下多事急于求治手詔宰相¶
　杜衍曰朕用韓𤦺范仲淹富弼皆中外人¶
　望有可施行冝以時上之又開天章閣賜¶
　坐咨訪絶務公條九事大略備西北選將¶
　帥明按察豐財利㧕佞倖進有能退不才¶
　去冗食謹入官繼又獻七事議稍用而小¶
　人巳側目不安二府或合班奏事公必盡¶
　言事雖屬中書公亦對　上指陳其實同¶
　列尤不恱獨　仁宗識之曰韓𤦺性直(行/狀)¶
(〇又強至所編遺事云公言/仁廟御批朕用韓𤦺/富弼范仲淹皆公議人望之所歸凢所議事仰章得)¶
<pb:KR2f0037_SBCK_003-14b>¶
(象杜衍以下公心恊力行之文正/家藏一本一以與公今尚存也)¶
蘇子羙軰爲進奏院事發仁宗爲䜛者所¶
　惑夜遣中使散入大臣家捕同飲者公明日¶
　對曰夜來聞遣宦官遶京城捕館職甚駭¶
　物𦗟此事但付有司自有行遣縁　陛下¶
　即位來不曽做此等事何故今日&KR0541;如此¶
　上色悔乆之(别/録)¶
公云諸人欲以進奏院事傾正黨宰相章得¶
　象晏殊不可否賈昌朝叅政隂主之張方¶
　平宋祁王拱辰皆同力以排至列狀言王¶
<pb:KR2f0037_SBCK_003-15a>¶
益柔作傲歌罪當誅公時在右府不與此¶
　事因兩府同對偶言益柔狂語何足深計¶
　校方平等皆　陛下近臣今西邊用兵有¶
　何限大事不為陛下論列而同狀攻一¶
　王益柔其情亦可見　上遂釋然(别/録)¶
富鄭公安撫河北還至都門命守鄆公奏曰¶
朝廷聞北虜㸃兵弼以忠義請行事畢歸¶
奏去京師咫尺胷中籌䇿不得一陳於¶
陛下之前乃責&KR0024;閑郡四方不聞其罪曽¶
　無一人爲弼言者臣切爲　陛下惜之累¶
<pb:KR2f0037_SBCK_003-15b>¶
　上不報(行/狀)¶
前此陜西帥鄭公戩以劉滬董士廉城水洛¶
　涇原守將尹洙狄青謂非便詔輟其役㑹¶
戬罷兼涇原路二人猶城之青欲斬以徇¶
　不克戬論救于朝朝廷薄二人罪公曰二¶
　人者實違詔何可無罪列十事辨析後士¶
廉詣闕訟而柄臣爲之佐佑又屬公與當¶
時有名大臣改更天下敝事僥倖者憚之¶
故富公杜公相繼罷去公亦懇求&KR0024;外(行/狀)¶
徙知鄆州京東素多盗捕盗之法以百日爲¶
<pb:KR2f0037_SBCK_003-16a>¶
　三限限中不獲者抵罪盗未必得而被刑¶
者甚衆公請獲它盗者聽比折除過捕者¶
有免刑之路故盗多獲朝廷著爲天下法¶
　至今用之(家/傳)¶
公自楊徙鄆自鄆徙鎭定所至設條教葺帑¶
廪治武庫勸農興學人人樂其愷悌愛慕¶
之如父母定州乆用武將治兵無法度至¶
　于驕不可使當明公鎬引諸州兵平甘陵¶
　獨定兵邀賞賚怨語幾欲譟城下公素聞¶
　其事以爲定兵不治將爲亂旣至即用兵¶
<pb:KR2f0037_SBCK_003-16b>¶
　律裁之察其橫軍中尤不可教者捽首斬¶
　軍門外士死攻圍&KR0608;賞其家𣵀其孤兒使¶
　繼衣廪恩威旣信則倣古兵法作方貟鋭¶
　三陣指授偏將日月教習之由是定兵精¶
　勁齊一號爲可用冠河朔京師發龍猛卒¶
　戍保州在道竊取人衣屨或飯訖不與人¶
　直至定公留不遣曰保州極塞甞有叛者¶
　豈可&KR0258;以驕兵戍之易素教者數百人以¶
　往而所留卒未踰月亦皆就律不敢復犯¶
　法一府禆佐如狄青軰熟聞公平日語見¶
<pb:KR2f0037_SBCK_003-17a>¶
<pb:KR2f0037_SBCK_003-18a>¶
<pb:KR2f0037_SBCK_003-19a>¶
　潘羙爲帥避宼鈔爲已累令民内徙空塞¶
　下不耕號禁地而忻代州寜化火山軍廢¶
　田甚廣歐陽公脩甞奏乞耕之爲并帥沮¶
　撓乆不行公至遣人行視曰此皆我&KR0254;田¶
　民居舊迹猶存今不耕適留以資虜後且¶
　皆爲虜人有之矣遂奏募弓箭手居之得¶
　户四千墾地九千六百頃屬城歳發防秋¶
　兵至河外人病逺餉公曰宼來可預知奚¶
　防秋爲罷不復遣河東俗&KR0258;羗夷用火葬¶
　公爲買田封表刻石著令使得葬於其中¶
<pb:KR2f0037_SBCK_003-19b>¶
　人遂以焚屍爲恥(行/狀)¶
除樞宻使公以皇朝百餘年祖宗以征伐¶
　平定中國外臨制四夷機事歸樞宻府文¶
　書藏于吏舎朽蠹散亡爲可惜奏擇吏整¶
　比紀次之多得三聖親筆見其神斷及四¶
　方兵要根本爲六百八十卷制禄令驛令¶
使有成法三司吏不復得弄文移爲稽故¶
賕賄自絶訖今以爲便請稍出内帑錢糴¶
粟數百萬實邊備建遣郝質王慶民度藏¶
才三族故地命郭靄復城爲豐州與麟府¶
<pb:KR2f0037_SBCK_003-20a>¶
　相爲羽翼瞰契丹夏國相通之道(行/狀)¶
溪洞蠻彭仕羲納其子師寳之妻師寳與子¶
　投辰州告之且言將謀叛轉運使李肅之¶
　等遂領兵討之自是入宼不巳仕羲方乞¶
　復通貢奉却欲得投來子孫二府合議宰¶
　相文彦愽呼吏擬奏許之公曰二子旣還¶
　則為魚肉矣它日朝廷何以來蠻夷也遂¶
議遣殿中丞雷簡夫往議之先約勿殺師¶
寳俾知龍賜州然後許降仕羲乃聽命納¶
　&KR0323;荆湖之間遂無事(家/傳)¶
<pb:KR2f0037_SBCK_003-20b>¶
中書習舊敝毎事必用例五房史操例在手¶
　顧金錢惟意所去取所欲與白舉用之所¶
　不欲行或匿例不見公令删取五房例及¶
　刑房斷例除其冗謬不可用者為綱目𩔖¶
　次之封縢謹掌毎用例必自閱自是人始¶
　知賞罰可否出宰相五房史不得髙下于¶
　其間又編中書機要如樞宻院舉督天下¶
　吏職嚴京百司察不職者及貴臣挾恃放¶
　縱有罪無所貸以懲廢弛之風隂消官者¶
權又試&KR0024;宗室外官興學校變科舉别考¶
<pb:KR2f0037_SBCK_003-21a>¶
　五路貢士雖不行其後頗如其&KR0003;(行/狀)¶
公推廣上之仁德使及微細考尋天禧&KR0004;¶
甞於京門外四禪院買地以瘞無主骸骨¶
　官給錢六百㓜者半之後因循不復給錢¶
　而死者暴露於道見者閔傷乃舉舊制行¶
　之(家/傳)¶
公自爲宰相即與當時諸公同力一德謀議¶
　制作完&KR0024;天下事所汲引多正直有名或¶
　忠厚可鎮風俗列侍從備臺諫以公議用¶
　之士莫自知出何人門下嘉祐四年下祫¶
<pb:KR2f0037_SBCK_003-21b>¶
　饗赦事多便民者命諸路舉學行&KR0057;異敦¶
　遣詣京師館于太學試舎人院差使授官¶
　立柴氏後爲崇義公法春秋存亡國繼絶¶
　世之義擇才臣詣四方寛恤民力籍户絶¶
　田租爲廣惠倉以廣賑恤募耕唐鄧廢田¶
　勸課農作摹方書賦藥物以救疾病守令¶
　治最者乆其任以率吏課裁定令勑以省¶
　疑讞弛茶禁以便東南之人愚民得無䧟¶
　大罪議者以謂近于三代之仁義多公所¶
　論議施行(行/狀)¶
<pb:KR2f0037_SBCK_003-22a>¶
仁宗春秋髙繼嗣未立天下以爲憂雖或有¶
言者而大臣莫敢爲議首公數乗間伏奏¶
乞選立皇子上顧曰後宫一二欲就館¶
　卿其母亟後誕育皆皇女公一日挾孔光¶
傳進對曰漢成帝立二十五年無繼嗣已¶
　議立帝弟之子定陶王爲皇太子成帝中¶
　材常主猶能之以　陛下之聖何難于此¶
哉　太祖爲天下長慮福流至今惟　陛¶
　下以　太祖心爲心則無不可矣　仁宗¶
感悟始以　英宗判宗正寺　英宗力辭¶
<pb:KR2f0037_SBCK_003-22b>¶
　宦官宫妾𫝑未便中外皆爲危之公復啓¶
　曰　陛下屬之以大任而不肯當蓋其沉¶
　逺詳重識慮有以過人非有它也事猶豫¶
　不決招䜛慝生變故且名未正則尚得以¶
　辭名體一定父子之分明則浮議亦不復¶
　得摇矣　仁宗欣納曰如此則冝乗明堂¶
　大禮前亟立爲皇子乃召樞宻大臣諭¶
　其事大臣或愕曰此大事毋遽　上顧曰¶
　朕意决矣曰誠如此臣敢爲天下賀又召¶
　學士爲詔書學士亦請對然後進藁英¶
<pb:KR2f0037_SBCK_003-23a>¶
　宗旣爲皇子尚堅卧公又奏曰今旣爲¶
　陛下子何所間哉願令宫人就諭旨及夲¶
　宫族屬敦勸上如其請　先帝始就慶¶
　寜宫㑹仁宗棄天下平旦入預大議¶
　英宗即皇帝位宫門徐開追百官班宣¶
　遺制衛士坐甲諸司幕廡下治䘮人情肅¶
　然日至巳午市肆猶有未知者公性厚重¶
　未甞名其功其門人親客或燕坐從容語¶
　及立皇子定策事必正色曰此　仁宗神¶
　德聖斷爲天下計　皇太后母道内助之¶
<pb:KR2f0037_SBCK_003-23b>¶
　力朝廷有定議乆矣臣子何預焉故一二¶
　大事天下莫知其詳(行狀〇又遺事云公自定/武入爲樞宻使時/仁宗)¶
(嗣未立公請置内學教宗子建儲之意黙存其中事/未及行公秉政/仁宗倦勤甚𫝑漸迫更不暇置内)¶
(學毎進對罷即論太子天下本不可不預立以繋天/下心語日益深切前後不可勝數仁宗終無一言不)¶
(喜亦不怒公患之它日/仁宗忽顧公謂朕亦有意/多時時有二宗子甞育宫中公乗其意動急叩之謂)¶
(二宗子/陛下亦必自能見其孰聦明知否可屬大/計/仁宗以/英宗爲言公即將順以彼一人便若)¶
(幽厲語更不及/英宗乞降聖旨劄子權判宗正司/後两府通簽御劄張昪太尉見之懼深罪公何不素)¶
(議及次日殿上大言此事繫社稷/陛下不可錯/上曰此事與相公經啇量來昪下殿至中書又詰公)¶
(公曰此甚入思慮來不錯昪退公/笑曰若與之素議豈不壊了事)¶
英宗&KR0004;爲皇子時允弼最尊屬心不平且有¶
<pb:KR2f0037_SBCK_003-24a>¶
　語及即位　國朝制度嗣天子即位先親¶
　王賀次六軍次見百官公是時先獨召允¶
　弼入稱　先帝晏駕皇子即位大王當賀¶
　允弼曰皇子爲誰曰某人允弼謂豈有團¶
練使爲天子者何不立尊行公曰　先帝¶
　有詔允弼曰焉用宰相遂循殿陛上公叱¶
　下曰大王人臣也不得無禮左右甲士巳¶
　至遂賀次召諸親王見六軍百官中外晏¶
　然(遺/事)¶
英廟即位已數日&KR0004;掛服于柩前哀未發而¶
<pb:KR2f0037_SBCK_003-24b>¶
　疾暴作大呼語言&KR0178;人所不可聞左右皆¶
　反走大臣軰駭愕癡立莫知所措公亟投¶
　杖於地直趨至前抱入簾曰誰激惱官家¶
　且當服藥内人驚散公呼之徐徐方來遂¶
　擁　上以授之曰皆湏用心照管官家再¶
　三慰安以出仍戒當時見者曰今日事唯¶
　某人見某人見外人未有知者復就位哭¶
　處之&KR0002;無事然歐陽永叔歸以語所親曰¶
　韓公遇事眞不可及(別/録)¶
英宗&KR0004;以驚疑得疾雖平而疑未解潜晦自¶
<pb:KR2f0037_SBCK_003-25a>¶
　居猶&KR0002;疾者靣壁堅卧莫受藥餌公日率¶
　同僚自捧藥以進公俯而懇告則或熟視¶
　公而不言或取藥覆公之衣而不顧公或¶
　跪於榻上者移時或拜於床下者數四¶
太后每勞公曰相公亦不易勝矣大王汝¶
　自勸及大王勸之&KR0057;不顧也然湏公強之¶
　而後服(别/録)¶
英宗遇貂璫少恩禮左右不恱多道禁中隠¶
　宻者雖大臣亦心惑其&KR0003;公獨屹然不動¶
　昌言於衆曰豈有前殿不曽差了一語而¶
<pb:KR2f0037_SBCK_003-25b>¶
　一入宫門得許多錯來𤦺深疑此事簾前¶
　亦屢以此爲對自爾人情知公意不可摇¶
　妄傳語言者遂稍息　慈壽一日送宻札¶
　與公有爲孀婦作主之語仍勑中貴俟報¶
　公但曰領聖㫖公以山陵有事呈乞晚臨¶
　後上殿諸公不與旣見謂上曰官家不¶
　得驚有一文字湏進呈只是不可泄　陛¶
　下今日皆　太后力恩不可報然旣非天¶
　屬之親願加意承奉便自無事上曰謹¶
　奉教公又云此文字臣不敢留幸宫中宻¶
<pb:KR2f0037_SBCK_003-26a>¶
焚之若泄則間遂開卒難合矣它日　光¶
獻對中書泣訴　英宗疾中語言起居之¶
　狀繼而樞宻院對語亦如前富公弼退而¶
　謂公曰適聞得簾下所&KR0003;否弼則不忍聞¶
蓋富意以　太后之言爲然而歸咎於¶
英宗及公力勸　太后徹簾不敢令富公¶
　預聞後中書巳得光獻旨還政宻院猶¶
未知也迨手書出富公愕然因此不恱(家/傳)¶
英廟旣自外來又方寢疾不豫人情傾向在¶
　太后公慮宫中有不測者一日因對深以¶
<pb:KR2f0037_SBCK_003-26b>¶
　言動　太后曰臣等只在外面不得見官¶
家内中保護全在　太后&KR0002;官家失照管¶
　太后亦未安穩　太后驚曰相公是何言¶
　語自家更是用心公即曰　太后照管則¶
衆人自照管同列爲縮頸流汗旣而吴奎¶
長文曰語不太過否公曰不得不如此(別/録)¶
公潜察　英廟已安而　曹后未有還政意¶
　乃先建議　英廟曰可一出祈雨使天下¶
　之人識官家　上然之咨　太后　太后¶
怒曰獨不先禀此耶孩兒未安&KR0178;未能出¶
<pb:KR2f0037_SBCK_003-27a>¶
　公曰可以出矣　太后曰人主出不可以¶
　不備禮儀方處䘮素仗未具公曰此小事¶
　朝廷頥旨即辦不數日素仗成　上遂幸¶
　相國寺京師之疑已解太后不乆竟還¶
　政(别/録)¶
曹后&KR0004;未還政公力引古以動之云前世母¶
　后更聦明者多莫不以固吝權位敗名德¶
　太后若脫然復辟則是千古所未有請閱¶
　史書一一可見　太后曰自家何敢望賢¶
　人公察其意回矣即連賛成之後數日批¶
<pb:KR2f0037_SBCK_003-27b>¶
出云某日更不御殿公亟令捲簾徹座乃¶
　往白　上　上曰莫未否公曰巳得親詔¶
矣　上遂釋然(别/録)¶
&KR0004;曹后難於還政公&KR0003;曰當别與　太后議¶
　儀制(山呼警蹕益衛/士五百人之𩔖)太后旣允即以諷¶
上　上曰相公苦崇㢡母后是豈好事公¶
　曰臣等亟以此誘之方肯放下　陛下何¶
惜此耶&KR0002;以輕重比之與之者止如鷄𡖉¶
　放下者乃如太山富公云何啻太山遂定¶
(別/録)¶
<pb:KR2f0037_SBCK_003-28a>¶
英宗&KR0004;在藩邸恭儉好學禮下師友甚得名¶
譽嘉祐末　仁宗不豫大臣議選立宗室¶
子　仁宗勉從衆議立爲皇子然左右近¶
　習多不樂者帝憂懼辭避者乆之及¶
　仁宗晏駕帝即位以憂得心疾大臣議¶
請　慈聖垂簾帝疾甚時有不遜語¶
　后不樂大臣有不預立皇子者隂進廢立¶
　之計惟宰相韓𤦺確然不變叅知政事歐¶
　陽脩深助其議甞奏事簾前　慈聖嗚咽¶
　流涕具道不遜狀𤦺曰此病故耳病巳必¶
<pb:KR2f0037_SBCK_003-28b>¶
　不爾子病母可不容之乎　慈聖不懌曰¶
　皇親軰皆𥬇　太后欲於舊渦尋兎兒聞¶
　者驚懼皆退數歩獨𤦺不動曰　太后不¶
　要胡思亂量少間脩乃進曰　太后事¶
　仁宗數十年仁聖之德著於天下婦人之¶
　性鮮不妬忌昔温成之寵　太后處之&KR0073;¶
　然何所不容今母子之間而反不能忍耶¶
　太后曰得諸君知此善矣脩曰此事何獨¶
　臣等知之中外莫不知也　太后意稍和¶
　脩復進曰　仁宗在位歳乆德澤在人人¶
<pb:KR2f0037_SBCK_003-29a>¶
　所信服故一日晏駕天下禀承遺命奉戴¶
　嗣君無一人敢異同者今　太后一婦人¶
　臣等五六措大耳舉足造事非　仁宗遺¶
　意天下誰肯聴從　太后黙然乆之而罷¶
　後數日獨見　英宗　帝曰　太后待我¶
　無恩公曰自古聖帝明王不爲少矣然獨¶
　稱舜爲大孝豈其餘盡不孝也父母慈愛¶
　而子孝此常事不足道惟父母不慈而子¶
　不失孝乃可稱耳今但　陛下事之未至¶
　耳父母豈有不慈者　帝大悟自是不復¶
<pb:KR2f0037_SBCK_003-29b>¶
言　太后短矣熈寜中歐陽公退居潁上¶
　轍往見之間言及此公曰古所謂社稷臣¶
韓公近之昔上在潁邸方人情疑二公¶
　招記室王陶使宻&KR0003;王傾身奉事慈聖¶
　王用其言身執家人禮至親奉几案進飲¶
食　慈聖由是歸心而大計始定(龍川/志)¶
仁宗靈駕欲到永昭葬且有日道路忽傳皇¶
堂棟損有司憂駭不知所出公至鄭始聞¶
時諸使見公鈎公指皆欲不問而掩之公¶
　正色曰不可果損當易之&KR0002;違葬期侈所¶
<pb:KR2f0037_SBCK_003-30a>¶
費此責猶可當亦無可奈何若苟且掩之¶
　後有壞覆人主致疑心臣下何以當責一¶
　坐爲之歎息服其不苟處事必盡識且及¶
　逺旣到皇堂棟乃不損(遺/事)¶
英宗&KR0004;立外六班有謀變者或言於公公曰¶
　事不成不過族耳吾不懼也旣而卒無事¶
　英宗即政公以其勇智不世出可與有爲¶
　乃考尋中書祖宗御批得百餘畨俱缺¶
　落不完&KR0024;綴僅能識其字皆經國長筭大䇿¶
　如取太原下江南伐犬戎付中書之𩔖編¶
<pb:KR2f0037_SBCK_003-30b>¶
　成十餘軸一日䄂進　英宗一見之不覺¶
　避御座是時同列皆謂公有不言教萬乗¶
　事後上僊公哭之慟曰何事不可爲(别/録)¶
英宗即位有疾請光獻太后垂簾同聽政¶
　有入内都知任守忠者姦邪反復間諜两¶
　宫時司馬温公知諌院吕諌議爲侍御史¶
　凢十數章請誅之　英宗雖悟未施行宰¶
　相韓魏公一日出空頭敕一道叅政歐陽¶
　公巳簽書矣叅政趙公槩難之問歐陽公¶
　曰何如歐陽公曰第書之韓公必自有&KR0003;¶
<pb:KR2f0037_SBCK_003-31a>¶
魏公坐政事堂以頭子勾任守忠者立庭¶
　下數之曰汝罪當死責蘄州團練副使蘄¶
　州安置取空頭敕填之差使臣即日押行¶
其意以謂少緩則中變矣(聞見/録)¶
公爲宰相十年當仁宗之末　英宗之&KR0004;¶
朝廷多故公臨大節處危疑苟利國家知¶
　無不爲&KR0002;湍水之赴深壑無所疑憚或諌¶
　曰公所爲如是誠善萬一蹉跌豈惟身不¶
自保&KR0178;家無處所殆非明哲之所尚也公¶
　歎曰此何言也凢爲人臣者盡力以事君¶
<pb:KR2f0037_SBCK_003-31b>¶
　死生以之顧事之是非何如耳至於成敗¶
　天也豈可豫憂其不成遂輟不爲哉聞者¶
　愧服其忠勇如此故能光輔三后大濟艱¶
　難使中外之人餔啜嬉逰自&KR0002;曽無驚視¶
　傾𦗟竊語之警坐置天下於太寜公之力¶
　也(温公撰/祠堂記)¶
孫和甫嘉祐治平間在中書編排文字甞言¶
　昭陵未復土英廟未親政朝廷多故中書¶
　文字日盈於前公一一從頭看看了即處¶
置了接人更乆處事更多精神意思定而¶
<pb:KR2f0037_SBCK_003-32a>¶
　不亂靜而不煩如終日未甞觸事者殊不¶
　似議了一件事讀了一&KR0083;文字精神意思¶
　終日不來(別/録)¶
治平中夏國泛使至將以十事聞朝廷未知¶
　其何事也時太常少卿祝諮主館伴旣受¶
命先見樞府已而見丞相韓魏公曰樞宻¶
　何語曰樞府云&KR0002;使人議及十事第云受¶
命館伴不敢輙及邊事公𥬇曰豈有止主¶
飲食而不及它語耶公乃徐料十事以授¶
祝曰彼及某事則以某辭對辯某事則以¶
<pb:KR2f0037_SBCK_003-32b>¶
某辭折祝唯唯而退及宴使者果及十事¶
　凢八事正中公所料祝如所教荅之夏人¶
聳伏(澠水/燕談)¶
濮安懿王以　英宗踐祚例當改封　英宗¶
　&KR0057;詳謹不欲遽旣踰大祥始詔兩制議其¶
　禮兩制謂當封大國稱皇伯中書疑所生¶
　稱皇伯無經据又封爵湏下誥名之則未¶
　得其中方下三省再議英宗復詔罷之¶
　而臺諌官攻中書不已㔫指切歐陽公諸¶
　公莫不避匿自解公獨謂人曰此中書事¶
<pb:KR2f0037_SBCK_003-33a>¶
皆共議何可獨罪歐陽公士大夫嘆其平¶
直忠諒不肯推謗以與人(行/狀)¶
公素知陜西苦屯戍餽餉頗艱當得民兵以¶
　爲助因乞籍民爲義勇二府難其事諌官¶
　亦爭之曰𨵿輔民將驚駭亡去願以一身¶
　救二十萬人死二府以白　上　上曰河¶
　北有義勇乎曰有又曰河東有義勇乎曰¶
　有然則陜西奚獨爲不可論遂决至今𨵿¶
　輔爲便人皆服　上之言簡而盡而亦多¶
　公之守也(行/狀)¶
<pb:KR2f0037_SBCK_003-33b>¶
夏賊叩大順城公言冝留歳賜遣使詰其罪¶
　大臣自文丞相悉以爲不然左右或舉寳¶
　元康定之喪師以動上意公曰軍事湏¶
　料彼此今日禦戎之備大過昔時且諒祚¶
　狂童國人不附其𫝑何敢望元昊詰之必¶
　服大臣或私相語曰渠謂料敵且觀渠所¶
　料公卒建遣何次公往詰諒祚逾月而次¶
　公還以諒祚表聞屬　英宗已卧疾二府¶
　同入問起居畢公叩御榻曰諒祚表云何¶
　英宗力疾顧曰一如所料一如所料(行/狀)¶
<pb:KR2f0037_SBCK_003-34a>¶
&KR0004;英宗卧疾乆一日公問起居退　神宗出¶
　寢門憂形於色顧公曰柰何公曰願大王¶
　早暮在上左右　神宗曰此乃人子之¶
　職公曰非爲此也　神宗感悟而去　英¶
　宗自感疾後不能語凢處分事皆書於紙¶
　治平三年十二月　上疾漸革二府問疾¶
　罷公奏曰　陛下乆不視朝中外憂惶冝¶
　早建立太子以安衆心　上頷之公請¶
　上親筆指揮上乃批曰立大王爲皇太¶
　子公曰大王乃潁王也煩聖躬更親書之¶
<pb:KR2f0037_SBCK_003-34b>¶
　英宗又批於後大大王潁王某公曰欲乞¶
　只今晚宣學士降麻　上頷之公召御藥¶
　髙居簡於前授以御札曰適巳得聖旨令¶
　今晚宣學士依此降制是晚鎻院時　神¶
　宗侍側聞是命辭於榻前者乆之制下又¶
　設置東宫官屬於是國本定矣&KR0004;　英宗¶
　旣許建儲處分畢顔色悽𢡖嘻嘘涕下文¶
　潞公退而語之曰相公適見　上靣色否¶
　人至此雖父子之間亦不能不動公曰國¶
　事至此無可奈何(家/傳)¶
<pb:KR2f0037_SBCK_003-35a>¶
英宗&KR0004;晏駕急召上未至　英宗復手動¶
　曽公愕然亟告公欲止召太子公拒之曰¶
　先帝復生乃一太上皇愈促召　上其逹¶
　權知變如此(遺/事)¶
上旣即位王陶由東宫官入御史府爲中丞¶
　意有所觖望奏彈宰相不押常朝班朝廷¶
　以宰相日奏事垂拱退詣文德殿押常朝¶
　班或巳過辰正則御史臺放班行之巳數¶
　十年爲故事陶憤不勝乃肆誣詆語渉不¶
　遜諌官隂爲恊比　上察其姦罷陶言職¶
<pb:KR2f0037_SBCK_003-35b>¶
　公亦遽乞&KR0024;郡乃遣内侍張茂則賜手札¶
　慰諭起之(行狀○又聞見録云/神宗&KR0004;即位王/陶言魏公不押常朝班爲跋扈/帝遣)¶
(近侍以陶䟽示魏公公奏曰臣非跋扈者/陛下遣/一小黃門至則可縛臣以去矣帝爲之動出陶知陳)¶
(州〇又家傳云王陶既出邵亢猶欲撼公/上曰/若不是韓𤦺朕只是一皇親太保耳亢聞此語惶懼)¶
(自/悔)¶
一日中書進呈罷　上獨留公訪對乆之因¶
　語及　英宗&KR0004;即位服藥次第　上曰是¶
　時不易處當日如何公曰是時人情誠憂¶
　懼然内則惟於　太后前主以必不妨外¶
　則急於皇子位差置官屬相繼　陛下自¶
<pb:KR2f0037_SBCK_003-36a>¶
　觀察使以使相封郡王奉朝請立於允&KR0004;¶
　之上人心知有所屬内外遂安　英宗亦¶
　得安然服藥　上歛容拱手曰此恩何敢¶
　忘公惶&KR0178;謝它日　上謂公近有欲以二¶
　大國封濮王者如何公曰　先帝遵守典¶
　禮不敢爵父而　陛下豈可爵祖又當以¶
　何親稱之邪此必黨濮議者欲求必勝殊¶
　不顧上累　陛下孝德而措　先帝於重¶
　不幸也願深察之　上欣然納焉(家/傳)¶
韓魏公爲相日曽公爲亞相趙康靖歐陽公¶
<pb:KR2f0037_SBCK_003-36b>¶
爲叅政凢事該政令則曰問集賢該典故¶
　則曰問東㕔該文學則曰問西㕔至於大¶
事則自决之矣人以爲得宰相體(麈/史)¶
公爲　英宗山陵使復土還朝以疾辭位除¶
　兩鎭節度使判相州公以兼領兩鎭近世¶
　無有力辭改淮南節度使虚上相之位以¶
　待之㑹种諤以兵取綏州納降人嵬名山¶
　族帳數萬人諒祚將以兵報西邊皆警輟¶
　公往經略授陜西安撫使判永興軍(家傳/曰公)¶
(辭二府方奏事殿上議邊事未决曽公亮等奏曰今/日韓𤦺朝辭在門外乞與同議/上亟召之公旣對)¶
<pb:KR2f0037_SBCK_003-37a>¶
(即奏曰臣前日備貟政府自當叅議今日藩臣也惟/奉行朝廷命令耳決不敢預聞/上觀公意確遂罷)¶
(議後元豐中吕惠卿除知延州乃自請乞與二府同/議邊事坐是黜貶/上因諭輔臣曰甞記韓𤦺&KR0004;往)¶
(陜西召至此與二府議事再三/辭不肯預始知老臣自識體也)方行夏人誘保¶
　安軍守將楊定殺之以復怨公旣趨𨵿中¶
　知羗中苦飢又&KR0018;罪勢可以困奏絶其歳¶
　賜選將厲兵具餴糗器用移師西指爲出¶
　討計而諒祚死秉常告哀謝罪械送殺楊¶
　定者李崇貴韓道喜以自贖時議多欲棄¶
　綏州朝廷巳屢趣廢公曰綏州要害出賊¶
　脅下已得之何可廢也冝増築𢌿熟户大¶
<pb:KR2f0037_SBCK_003-37b>¶
　酋折繼世降羗嵬名山守之後雖不取猶¶
　足以易地未見聽則使府佐劉航驛奏後¶
　果用易塞門安逺故寨不合卒留爲綏德¶
　城險固可守虜人常恨失之狂人尉倉等¶
　謀爲亂以術禽取戮之不脫一人寛其詿¶
　誤又城噴珠堡據篳篥川赴甘谷寨拓秦¶
　州之塞招弓箭手居之用便冝脩涇原葉¶
　爕㑹爲熈寜栅𦘕圗付將吏教以方略張¶
　聲援屯兵扼賊路畢役虜不敢犯皆奪其¶
　地利包屬羗于其中以固藩衛武事有序¶
<pb:KR2f0037_SBCK_003-38a>¶
　　則欲先収横山漸取河南地遂爲大字檄¶
　　陳向背福禍牓塞下騰入虜中招横山之¶
　　衆而或者&KR0178;其有功力沮壞之(行狀○又遺/事云有以使)¶
(永昭後公不退爲問者公曰是時/英宗始立疾作/不任事/&KR0268;壽懷二三時在永昭一日遣一近璫小)¶
(封親札諭/英宗狂惑等事問相公如何報曰/慈/壽旣云未定疊未定疊人言語何足怪它日復遣使)¶
(見逼甚公曰只乞與曽公亮以下啇量曽公軰果不/敢當皆云候韓𤦺回𤦺是時旣使回一日奏對罷直)¶
(論以爲/太后旣無親出子/上幸養在宫中乆/先帝有詔與子其於子母不爲不順若更懷猶豫聽)¶
(䜛佞禍亂由此必起立人之子皆知不&KR0002;立巳之子/然/太后旣無子不得不自認業/慈壽由此語塞)¶
(不復出口𤦺是時豈暇自顧進退之分未幾/英宗/上仙/今上即位一日遂墾辭位/上流涕謂相公)¶
(欲何之𤦺一日又盡持四方士人見責不退書開陳/以謂清議不容如此豈敢安位/上又流涕不語請)¶
<pb:KR2f0037_SBCK_003-38b>¶
(益堅它日忽宣諭巳有恩命云亦不乆在外虚/席/以待故除兩鎭有衮衣待還之語公復進見謂制語)¶
(太過使臣不得安外乞改之/上不許遂之相後移/雍/上使喻云只俟西帥回召見𤦺是時巳知不可)¶
(爲堅請還相次改/北門事由此分矣)¶
詔復知相州仍令赴闕朝覲陛辭之日　上¶
　從容訪問政事公因進言用人當辨邪正¶
　爲治之本莫先於此　上曰侍中國之龜¶
　鑑朕敢不從(家傳○又遺事云公自長安入覲/朝廷欲留之公隂知時事遂堅請)¶
(相陛辭日/上謂卿去誰可屬國者公引元老一二/人/上黙然問金陵何如公曰爲翰林學士則有餘)¶
(處此地則不可/上又不答公便退後有問公何以/識之公曰甞讀金陵荅楊忱一書窺其心術只爲一)¶
(身不爲天下以此知非宰相器○又聞見録云公自/永興過闕/神宗問曰卿與王安石議論不同何也)¶
<pb:KR2f0037_SBCK_003-39a>¶
(魏公曰/仁宗立/先帝爲皇嗣時安石有異議與/臣不同故也/帝以魏公之語問荆公公曰方/仁)¶
(宗欲立/先帝爲皇子時春秋未髙萬一有子措/先帝於何地臣之論所以與韓𤦺異也荆公強辯𩔖)¶
(如此當魏公請册/英宗爲皇嗣時/仁宗曰少俟/後宫有就閤者公曰後宫生子所立嗣退居舊邸可)¶
(也蓋魏公有以處之矣然荆公終/英宗之世屢召不至實自慊也)¶
改判大名府時朝廷行青苗法衆議皆以謂¶
　不便臺諌官凢言及者皆以罪斥中外無¶
　復敢言公&KR0099;然上䟽乞罷其法條例司䟽¶
　難頒下及令進奏官指揮本院將中書劄¶
　子頒行天下公再奏曰臣詳制置司䟽駮¶
　事件即將臣元奏要切之語多從删去唯¶
<pb:KR2f0037_SBCK_003-39b>¶
　舉大槩用偏辭曲爲阻難及引周禮國服¶
　爲息之&KR0003;文其謬妄上以欺罔聖聴下以¶
　愚弄天下之人將使無復敢言其非者臣¶
　不勝痛憤至再有辨列按周禮泉府掌以¶
　市之征布歛市之不售貨之滯於民用者¶
　以其價買之物掲而書之以待不時而買¶
　者各從其抵鄭衆釋云書其價掲著其物¶
　也不時買者謂急求者也抵故價也臣謂¶
　周制民有貨在市而無人買或有積滯而¶
　妨民用者則官以時價買之書其物價示¶
<pb:KR2f0037_SBCK_003-40a>¶
　民&KR0002;有急求者則以官元買價與之此所¶
　謂王道也經又云凢賒者𥙊祀無過旬日¶
　䘮紀無過三月鄭衆釋云賒貰也以𥙊祀¶
　䘮紀故從官貰買物唐賈公彦䟽云賒與¶
　民不取利也經又云凢民之貸與其有司¶
　辨之以國服爲之息鄭衆釋云貸者謂從¶
　官借本賈也故有息使民弗利以其所賈¶
　之國所出爲息也此所謂王道也而鄭康¶
　成云以其於國服事之稅爲息也於國事¶
　受園廛之田而貸萬泉者則朞出息五百¶
<pb:KR2f0037_SBCK_003-40b>¶
　臣謂周禮園廛二十而稅一近郊十一逺¶
　郊二十而三甸稍縣都皆無過十二唯其¶
　&KR0238;林之征二十而五鄭康成蓋約此法謂¶
　從官貸錢若受園廛之地貸萬錢者出息¶
　五百公彦因而解謂近郊十一者萬錢朞¶
　出息一千逺郊二十而三者萬錢朞出息¶
　一千五百甸稍縣都之民萬錢朞出息二¶
　千臣謂如此則湏漆林之户取貸方出息¶
　二千五百也然當時未必如此今放青苗¶
　錢凢春貸十千半年之内便令納利二千¶
<pb:KR2f0037_SBCK_003-41a>¶
　秋再放十千至年終又令納利二千則是¶
　貸萬錢者不問逺近之地歳令出息四千¶
　也周禮至逺之地止出息二千今青苗取¶
　利尚過周禮一倍則制置司所言比周禮¶
　貸民取息立定分數巳不爲多亦是欺罔¶
　聖聴且謂天下之人皆不能辨也且今古¶
　異制貴於便時周禮所載有不可施于今¶
　者其事非一&KR0002;謂泉府一職今可施行則¶
　上言以官錢買在市不售及民間積滯之¶
　貨候民急求則依元買價與之民有𥙊祀¶
<pb:KR2f0037_SBCK_003-41b>¶
　䘮紀就官中借物限旬日三月還官而不¶
　取其利制置司何不將此周公太平巳試¶
　之法盡申明而行之豈可獨舉注䟽貸錢¶
　取息之利事以詆天下之公言哉上始得¶
　公䟽意已大悟亟欲寢罷王安石引疾在¶
　告唯叅知政事趙抃等對　上諭欲罷之¶
　意抃乃曰此主於安石乞更俟安石出議¶
　之安石旣出執之益堅聞者惜之未幾御¶
　史中丞吕公著亦言青苗法非便安石欲¶
　黜之　上曰湏别坐事令出旣而又曰公¶
<pb:KR2f0037_SBCK_003-42a>¶
　著言韓𤦺近有章䟽朝廷亦當聴納自古¶
　執政與藩臣&KR0002;生間隙至有舉𣈆陽之甲¶
　以逐君側之惡者安石遽曰只此可以逐¶
　矣公著遂坐誣大臣欲舉𣈆陽之甲罷知¶
　蔡州諌官孫覺聞之曰此言覺甞奏之今¶
　貶公著誤也公旣以言忤權臣又公著告¶
　詞明坐所因公益皇&KR0178;遂以疾上章乞知¶
　徐州章四上　神宗遣内侍李舜舉慰諭¶
　之乃止(家傳〇又行狀云初法下曰𤦺老臣也義/不敢默及不聴暁官屬亟奉行曰𤦺一郡)¶
(守也其敢不如令○又聞見録云魏公知楊州王荆/公&KR0004;及第爲簽判毎讀書至逹旦略假寐日巳髙急)¶
<pb:KR2f0037_SBCK_003-42b>¶
(上府多不及盥潄魏公見荆公少年疑夜飲放逸一/日從容謂荆公曰君少年無癈書不可自棄荆公不)¶
(荅退而言曰韓公非知我者魏公後知荆公之賢欲/収之門下荆公終不屈故荆公熈寜日録中短魏公)¶
(爲多毎曰韓公但形相好爾作𦘕虎圗詩詆之至魏/公薨荆公有挽詩云幕府少年今白髪傷心無路送)¶
(靈輀猶不志魏/公少年之語也)¶
太宗　眞宗甞獵於大名之郊賦詩數十篇¶
　賈魏公時刻于石公留守日以其詩藏于¶
　班瑞殿旣成客有勸公摹本以進者公曰¶
　脩之則已安用進爲客亦莫喻公意韓絳¶
　來遂進之公聞之嘆曰昔豈不知進耶顧¶
　上方銳意四夷事不當更導之爾(别/録)¶
<pb:KR2f0037_SBCK_003-43a>¶
公因語華相在北門頗姑息三軍公曰御軍¶
　自有中道嚴固不可愛亦不可若當其罪¶
雖日殺百人何害人自不怨(遺/事)¶
公曰魏公潞公俱甞鎭北門方魏公時朝城¶
令决一守把兵士方二下輙悖罵不已知¶
縣以解府魏公使前問云汝罵長官信否¶
　曰當時乗忿實有之公曰汝爲禁兵旣差¶
在彼便有階級安可如此即於解狀判領¶
赴市曹處斬從容平和略不變色衆但見¶
其投筆方知有異至潞公時復有外鎭解¶
<pb:KR2f0037_SBCK_003-43b>¶
　一卒如前者潞公震怒問之兵對如實亦¶
　判處斬而擲筆以此見二公之量不同如¶
　魏公則彼自犯法吾何怒之有不惟學術¶
　之妙亦天資之過人爾(元城/語録)¶
　公所歴諸大鎭皆有遺愛人人𦘕像事之獨¶
　　魏人於生祠爲塑像歳時瞻奠比狄梁公¶
　戎狄&KR0057;畏公名凢使契丹及來使者必問¶
　韓侍中安否今何在其子忠彦使幕北虜¶
　主問左右孰屢使南朝識韓侍中觀忠彦¶
　貌𩔖父否或對曰頗𩔖乃即宴坐命𦘕工¶
<pb:KR2f0037_SBCK_003-44a>¶
　圗之而去館伴楊興功遽以告忠彦北門¶
爲聘使道舊與京尹書皆押字不名及公¶
留守則名于書其副使成禹錫仍喻來介¶
　曰以侍中在此故特名及公去魏後留守¶
　引前比欲得其名數強之卒不可毎南來¶
　渉臨清界即誡其下曰此韓侍中境無多¶
　湏索也(行狀○又澠水燕談云公舊有徳於𨵿中/秦人愛之後子華自丞相出宣撫陜西父)¶
(老有逺來觀於道傍者愕然相謂曰/吾以謂韓公乃非也於是相引以去)¶
熈寜八年三月　上遣近璫賁詔書問公曰¶
　两朝通好垂八十年近歳以來生事彌甚¶
<pb:KR2f0037_SBCK_003-44b>¶
　代北舊疆自有定封比亦遣官桉行經界¶
　甚明朕曲敦盟好固欲息民虜情無厭勢¶
　未能已今横使再來意在必得　祖宗舊¶
　地决難順從&KR0002;事出不測其將奈何卿夙¶
　著忠義歴事三朝乃心罔不在王室國有¶
　大政謀及故老今待遇之要備禦之方如¶
　何卿冝宻陳朕將親覧公&KR0099;然曰事至如¶
　此難爲從半塗間理㑹湏講所以致之由¶
　乃可因手書千餘言以對又靣語使者曰¶
　横使雖傲不肯去第勿恤待以常禮使之¶
<pb:KR2f0037_SBCK_003-45a>¶
　乆留無害也冝復選使使虜就議則渠自¶
　不安矣比使者歸朝廷已許其地而蕭禧¶
　還矣(别録○又聞見録云熈寜七年春契丹遣㲹/使蕭禧來言代北對境有侵地請遣使分畫)¶
(神宗許之遣太常少卿劉忱爲使忱對便殿曰臣受/命以來在樞府考核文據未見/夲朝有尺寸侵虜)¶
(地且鴈門者古名限塞雖跬步不可棄臣當以死拒/之忱出疆/帝手敕曰虜理屈則忿卿姑如所欲與)¶
(之忱不奉詔&KR0004;以祕書丞吕大忠爲副使命下大忠/丁家艱詔起復未行忱亦使回虜又遣蕭禧來/帝)¶
(開天章閣召執政與忱大忠同對論難乆之忱固執/前議大忠亦然執政知不可奪罷忱爲三司判官大)¶
(忠乞終喪制/帝遣中使賜富韓公韓魏公文潞公/曽魯公手詔問以計策韓魏公䟽曰臣觀近年以來)¶
(朝廷舉事則似不以大敵爲恤虜人見形生疑必謂/我有圗復燕南之意故造此釁端屢遣使以争理地)¶
(界爲名觀我應之之實如何爾其所致虜之疑者七/事髙麗臣屬契丹於朝廷乆絶朝貢乃因啇舶招諭)¶
<pb:KR2f0037_SBCK_003-45b>¶
(而來於/國家&KR0004;無損益而契丹謂以圗我一也吐/蕃部族不相君長未甞爲邊患而強取其地建熈河)¶
(一路殺其老弱以數萬計契丹聞之當謂行將及我/二也邊近四山地𫝑髙仰不可爲溏濼向聞遣使部)¶
(兵徧置榆柳以制虜&KR0016;三也義勇民兵將校甚整教/習亦精而忽創團保甲一道紛然義勇人十去其七)¶
(破可用之成法得増數之虚名四也河北城池工築/並興増置守具檢視器械五也創都作院頒降弓刀)¶
(新様大作戰車費財殫力先自困弊六也置河北三/十七將各專軍政州縣不得𨵿預聲言出征又深見)¶
(可疑之形七也夫北虜素爲敵國因疑起事不得不/然亦其善自爲謀者也今横使再至&KR0004;示偃蹇以探)¶
(伺朝廷況代北&KR0004;與雄州素有定界若優容而與之/虜情無厭浸滛不許虜遂持此以爲巳直縱未大舉)¶
(𫝑必漸擾諸邊卒隳盟好臣昔曽言青苗錢事而言/者輙賜厚誣非/陛下之明幾及大戮自此聞新法)¶
(日下實避嫌疑不敢論列今親&KR0013;詔問事係國家安/危言及而隠罪不容誅臣甞切計始爲/陛下謀者)¶
(必曰自/祖宗以來因循苟簡治國之本當先富強/則可以鞭笞四夷盡復唐之故疆然後制作禮樂以)¶
<pb:KR2f0037_SBCK_003-46a>¶
(文太平故散青苗錢爲免役法次第取錢又内外置/市易務新制日下更改無常官吏違者坐徒不以赦)¶
(降監司督責以刻爲明今農怨於畎畒啇旅嘆於道/路官吏不安其職&KR0178;/陛下不盡知也夫欲攘斥四)¶
(夷以興太平而先使&KR0022;本困摇衆心離怨此則/陛/下始謀者大誤也又好進之人不顧國家利害但得)¶
(邊事將作富貴可圗必曰虜𫝑已衰特外恃驕慢爾/以/陛下神聖文武若擇將臣領大兵深入虜境則)¶
(強劃之地一舉可復此又未之思也今河朔累歳灾/傷民力大乏將官麄勇寡謀保甲未經訓練&KR0002;驅重)¶
(兵頓於堅城之下粮道不繼腹背受敵雖曹彬米信/名德宿將猶以此致岐溝之敗也臣愚今爲/陛下)¶
(計謂冝遣使報聘優致禮幣具言朝廷向來興作乃/脩備之常與北朝通好之乆自古所無豈有它意且)¶
(疆土素定當如舊界請命邊吏退近者侵占之地不/可持此造端隳累世之好如將官之𩔖因而罷去以)¶
(釋虜疑萬一𦗟服則可以迁延歳月/陛下益飬民/愛力選賢任能踈逺姦䛕進用忠鯁使天下恱服邊)¶
(備日充虜果敗盟然後一振威武恢復故&KR0416;快忠義/不平之心雪/祖宗累朝之憤矣富韓公文潞公曾)¶
<pb:KR2f0037_SBCK_003-46b>¶
(魯公皆主不與之論時王荆公再入相曰將欲取之/必固與之也以筆畫其地圗命天章閣待制韓縝奉)¶
(使舉與之蓋東西棄地五百餘里云/祖宗故地荆/公輕以𢌿隣國又建以與爲取之論至後世姦臣以)¶
(伐燕爲/神宗遺意卒致天下之亂荆/公之罪可勝數哉具載之以爲世戒)¶
公器量過人性渾厚不爲畦畛峭塹功蓋天¶
　下位冠人臣不見其喜任莫大之責蹈不¶
測之禍身危于累𡖉不見其憂怡然有常¶
未甞爲事物遷動平生無僞飾其語言其¶
行事進立于朝與士大夫語退息于室與¶
　家人言一出于誠門人或從公數十年記¶
　公言行相與反復考究表裏皆合無一不¶
<pb:KR2f0037_SBCK_003-47a>¶
　相應其所措置規摹閎大髙逺外視如甚¶
　略巳而詳觀其中則細故小物莫不各有¶
　區處故有志必成平居與人接禮下之問¶
勞慰存氣語和易容人過失不以爲己忤¶
小大無所較計及朝廷事則守其所當爭¶
及於義理而後止毅然終不可奪(行/狀)¶
公氣貌嚴重人雖望而畏之及乎接物極恭¶
　而温&KR0004;爲館職所與游者皆一時英俊石¶
曼卿氣豪邁多戯侮同舎獨見公不敢少¶
慢但時呼爲韓家蓋當時市井小民凡所¶
<pb:KR2f0037_SBCK_003-47b>¶
　畏者尊官則呼厥姓曰某家故石効此語¶
　爲人敬服如此器量閎愽無所不容自在¶
　館閣已有重望於天下與同館王拱辰御¶
　史葉定基同發解開封府舉人拱辰定基¶
　時有喧爭公安坐幕中閱試卷如不聞拱¶
　辰忿不助巳詣公室謂公曰此中習宰相¶
　器度耶公和顔謝之(别録云趙良規賔客甞曰/公&KR0004;入館時年二十餘歳)¶
(亦未甞有事跡著于人者然/人意巳自以公輔許之矣)及公爲樞宻副使¶
　石介有慶暦聖德頌曰予早識𤦺𤦺有竒¶
　骨可屬大事敦厚如勃後爲宰相歐陽永¶
<pb:KR2f0037_SBCK_003-48a>¶
叔作相州晝錦堂記曰臨大節决大事垂¶
紳正笏不動聲氣而措天下於太山之安¶
　可謂社稷之臣矣天下傳之以爲知言(家/傳)¶
公爲陜西招討時師魯與英公不相與師魯¶
　於公處即論英公事英公於公處亦論師¶
魯公皆納之不形於言遂無事不然不靜¶
矣(遺/事)¶
公言在政府時極有難處事蓋天下事無有¶
盡如意湏索包惣不然不可一日處矣(别/録)¶
公言𤦺待罪中書時事有不當然者必堅立¶
<pb:KR2f0037_SBCK_003-48b>¶
　不動反覆論列湏正而後退不敢取次便¶
　放過(别/録)¶
慶暦中公與杜衍富弼范仲淹同心輔政更¶
　革弊事援引正人時張方平錢明逸王拱¶
　辰爲两制皆歴中丞故杜祁公而下爲三¶
　人者排逐指爲朋黨相繼罷去是時二府¶
　許逐廳見賔客拱辰來見因諷勸公奮手¶
　作跳擲𫝑曰湏是躍出黨中公對𤦺惟義¶
　之從不知有黨也旣而公亦求去位(家傳〇/又遺事)¶
(云公惟務容小人善惡黒白不太分故小人忌之亦/少如范富歐尹常欲分君子小人故小人忌怨日至)¶
<pb:KR2f0037_SBCK_003-49a>¶
(朋黨亦起方諸公斥逐獨公安/焉後扶持諸公復起皆公力也)¶
公旣解相印王丞相遺公書謂過周勃霍光¶
　姚崇宋璟又曰爲古人所未甞任大臣所¶
　不敢天下以爲名言歐陽文忠公亦曰進¶
　退之際從容有餘德業两全謗䜛自止過¶
　周公逺矣(行/狀)¶
公在宰相作乆旱喜雨詩上句言雷動風行¶
　雷雨作解之事斷句云湏&KR0119;慰滿三農望¶
　却歛神功寂似無人謂此眞做出相業也¶
　在北門重陽有詩云不羞老圃秋容淡且¶
<pb:KR2f0037_SBCK_003-49b>¶
　看寒花晚節香公居常謂保&KR0004;節易保晚¶
　節難故晚節事事&KR0057;著力所立特完又作¶
　喜雪詩云危石蓋深塩虎䧟老枝擎重玉¶
　龍寒人謂公身雖在外自任以天下之重¶
　如此公爲詩用意深非詳味之莫見其指¶
　皆此𩔖也(遺/事)¶
公雖在外然其心常繫社稷至身老而心益¶
　篤雖病不忘國家或有時聞更　祖宗一¶
　法度壞朝廷一紀綱則泣血終日不食(别/録)¶
公曰𤦺平生仗孤忠以進每遇大事即以死¶
<pb:KR2f0037_SBCK_003-50a>¶
　自處幸而不死皆偶成實天扶持非𤦺所¶
　能也(别録〇又遺事云公云臨事若慮得是劄定脚/做更不移成敗則任它方可成務如𤦺孤忠毎)¶
(頼神道相助幸/而多有成耳)¶
公甞謂大臣以李固杜喬爲本其弊猶&KR0178;爲¶
　胡廣趙戒以胡趙自處弊可知也(遺/事)¶
公曰昔與希文議邊事唯旋旋小進爲得計¶
　亟欲多展必不可保(别/録)¶
公言慶暦中與希文彦國同在西府　上前¶
　爭事議論各别下殿各不失和氣如未甞¶
　爭也甞時相善三人正如推車子蓋其心¶
<pb:KR2f0037_SBCK_003-50b>¶
　主於車可行而巳不爲巳也(别/録)¶
公因&KR0003;康定以來事嘆曰忠義難立直道難¶
　行(别録忠義/一作中道)¶
公因論進退曰處去就之難者不可猛而有¶
　迹公毎聞新執政用一人歎曰放上則易¶
　放下則難(遺/事)¶
凢人語及其所不平則氣必動色必變辭必¶
　厲唯公不然更&KR0003;到小人忘恩背義欲傾¶
　巳處辭和氣平如道尋常事(別/録)¶
公爲丞相毎見文字有攻人隱惡者即手自¶
<pb:KR2f0037_SBCK_003-51a>¶
　封之未甞使人見(別/録)¶
歐陽永叔在政府時每有人不中理者輙峻¶
　折之故人多怨公則不然從容喻之以不¶
　可之理而巳未甞峻折之也(語/録)¶
公因論君子小人之際皆當以誠待之但知¶
　其小人則淺與之接耳凢人至於小人欺¶
　巳處覺必露其明以破之公獨不然明足¶
　以照小人之欺然毎受之未甞形色也(别録/〇又)¶
(遺事云人有疑公待君子小人皆以誠往往爲小人/所欺奈何公曰不然亦觀其人如何隨分數放之耳)¶
(豈可以爲小人/不待以誠邪)¶
<pb:KR2f0037_SBCK_003-51b>¶
公謂小人不可求逺三家村中亦有一家當¶
求處之之理知其爲小人以小人處之更¶
　不可校如校之則自小矣人有非毀但當¶
　反巳是不是巳是則是在我而罪在彼烏¶
　用計其如何(遺/事)¶
公語小人害君子猶蜂蠆之毒物違之正使¶
　不能加諸人可謂善處矣(遺/事)¶
公以恩及人無求德心故所及者廣所感亦¶
　深平時非不知人之欺終不别白能受其¶
欺賤官因事爭於前毎及巳之誤即受之¶
<pb:KR2f0037_SBCK_003-52a>¶
　事行其直者不主巳爲是若禀事甞訐觸¶
　非而却之異日復禀終不以前日芥蔕置¶
　乎色亦惟是之從(遺/事)¶
孫和甫奉使虜中過魏請教于公公曰勿以¶
　爲夷狄而鄙薄之甚善¶
公在魏府僚屬路拯者就案呈有司事而狀¶
　尾忘書名公即以䄂覆之仰首與語稍稍¶
　潜卷從容以授之(别/録)¶
禁卒有私逃數日而&KR0018;其母以至者軍中執¶
　之以見公按法當死卒曰母老且病近在¶
<pb:KR2f0037_SBCK_003-52b>¶
　數舎間常&KR0178;不復見誠知擅去當誅得一¶
　見死無恨公惻然考按得實即以便冝釋¶
　之軍中感恱有垂涕者(别/録)¶
公性至仁其臨事或誅一人或笞一人顔色¶
　不覺有異(别/録)¶
仁宗朝李都尉喜延士大夫盡聲色之樂一¶
時館閣清流無不往者公於其間最年少¶
　獨未甞造焉李數召而公數以事辭人有¶
　強之者公曰固欲往但未有名耳公處之¶
　不失和李莫能致怨同時諸公亦不以爲¶
<pb:KR2f0037_SBCK_003-53a>¶
介也(別/録)¶
公在大名日有人獻玉盞二&KR0215;云耕者入壞¶
　塚而得表裏無纎瑕可指亦絶寳也公以¶
　百金荅之㔫爲寳玩毎開宴召客特設一¶
卓覆以錦衣置玉盞其上一日召漕使且¶
將用之酌酒勸坐客俄爲一吏誤觸倒玉¶
盞俱碎坐客皆愕然吏且伏地待罪公神¶
　色不動𥬇謂坐客曰凢物之成毁亦自有¶
　時數俄顧吏曰汝誤也非故也何罪之有¶
　坐客皆歎服公寛厚不已(遺/事)¶
<pb:KR2f0037_SBCK_003-53b>¶
公帥定武時夜作書令一侍兵持燭於旁侍¶
　兵它顧燭燃公&KR0161;公遽以䄂摩之而作書¶
　如故少頃回視則已易其人矣公&KR0178;主吏¶
　鞭之亟呼視之曰勿易渠巳解持燭矣軍¶
　中感服(别/録)¶
公姿貌英特羙鬚髯骨骼清聳眉目森秀圗¶
　繪傳天下人以謂如髙山大岳望之氣象¶
　雄傑而包育微細畜泄雲雨藏匿寳怪蓋¶
　自然也平時家居雖祁寒盛暑倦劇對僮¶
　使亦攝衣危坐無怠容遇事遽猝而意不¶
<pb:KR2f0037_SBCK_003-54a>¶
　亂冗劇而才有餘萬兵侍帳百吏遶前處¶
　之安静&KR0073;如也巳而剖决皆就條理勤于¶
　吏職簿書文檄檢察研核莫不躬親左右¶
　或曰公位重年耆艾功名如此朝廷賜守¶
　郷郡以養安幸無親小事公曰巳憚煩勞¶
　吏民當有受敝者且俸禄日萬錢不事事¶
　吾何安哉公㔫知命毎誡其子曰窮逹禍¶
　福固有定分枉道以求之徒䘮所守切勿¶
　爲也余以孤忠自信未甞有因縁慿籍而¶
　每遭人主爲知巳今忝三公所恃者公¶
<pb:KR2f0037_SBCK_003-54b>¶
　道與神明而巳矣焉可誣哉其自守如此¶
(行/狀)¶
公之在相位也凢進用人惟以公議所在多¶
　有未甞識者人亦不知出何人門下人或¶
　可詢聞所稱薦用之不疑甞訪於王安石¶
　安石曰文行則孫&KR0116;吏事則張頡皆可用¶
　也時二人皆常調小官公乃處覺於館閣¶
　任頡於省府它皆此𩔖也所薦引於上¶
　前者未甞輙漏其語間因上有宣諭或¶
　同僚談&KR0003;人始聞之公&KR0004;罷相　上問孰¶
<pb:KR2f0037_SBCK_003-55a>¶
　可以爲執政者公力薦韓綘忠直有公輔¶
之器　上遂用爲樞宻副使旣而有排毀¶
絳者　上曰韓𤦺之去惟薦此人朕豈可¶
違公旣罷去蘇頌除脩注往謝二府叅政¶
趙槩曰韓公屢欲用君以魯公避親嫌今¶
　乃　上記前日韓公語矣二公始知公甞¶
　援巳也(家/𫝊)¶
公喜用知名士或不識其靣旣用之其人亦¶
　不自知所進薦也不私所親以官而怨家¶
仇人其才果可用必用之守楊州日轉運¶
<pb:KR2f0037_SBCK_003-55b>¶
　　使李參沮州事在陜西甞救有罪將李緯¶
　　寛之而緯子師中不知猶訟于朝孫[沔-丏+丐]爲¶
　　御史以西事詆公甚力及爲宰相悉置不¶
　　報顯進之三人者皆愧悔深自恨(行狀〇又/遺事云李)¶
(師中爲布衣坐父緯鎮戎退陣當斬公馳至鎮戎以/賊衆我寡非諸將罪且欲戮其爲首一人師中父在)¶
(貸中方請于朝李師中赴南宫試遂上書論公募民/爲兵往應賊大擾乞斬公謝陜西旣不行後甞有疑)¶
(公心公執政有請勿害師中者公曰彼是時以子救/父豈可加罪人聞之咸服其公恕然師中終未之信)¶
(後擢知两制師中方愧服且深謝之○又家傳曰師/中方坐事廢黜一日擢爲髙陽𨵿安撫使賜對日)¶
(神宗諭曰韓𤦺力薦卿有才故委以方靣師中方大/愧服〇又遺事云公兄爲泰倅孫元規爲司理甞薦)¶
(之遂拜元規書問未甞踰時不講後公爲西帥兵敗/元規領言責深議公罪自此慊公書問遂絶公一日)¶
<pb:KR2f0037_SBCK_003-56a>¶
(以書問元規平日事契如此若以伯氏嘗薦而後見/攻此乃韓厥之舉也若𤦺當言責亦不爲元規隱此)¶
(何待𤦺之不廣願公勿疑元規疑之終不講書公秉/政頗以公有害巳心後起廢爲慶帥過闕乃泣見曰)¶
([沔-丏+丐]真小人公知[沔-丏+丐][沔-丏+丐]不知公○又家傳曰[沔-丏+丐]帥慶州/過闕賜對/英宗諭曰韓𤦺稱卿有邊帥才故復用)¶
(卿[沔-丏+丐]退而䄂長書俯伏/謝罪皇愧幾無所容)¶
有問公郭逵衆人皆謂出公力曰用人等事¶
　非人臣得專湏還它　主上&KR0002;用人是則¶
　將順非則開陳何謂𤦺力始　英宗欲郝¶
　質在西府公謂質固得但二府論道經&KR0022;¶
　地一黥卒主之&KR0178;反使不安如狄青才業¶
　爲中外所仗一旦居此論議卒紛然而去¶
<pb:KR2f0037_SBCK_003-56b>¶
愛之適所以害之　英宗沉吟乆曰曰如¶
此則用郭逵粗勝質遂然之旣阻其一又¶
阻其次不可王陶遂見誣以引往年之厮¶
役又曰此事惟趙少師知之是時同議以¶
　謂大躐等當近下安排名目遂有同簽書¶
　之號(遺/事)¶
公元勲盛德如此聞人一小善則曰𤦺不及¶
也(別/録)¶
公平日&KR0324;進人物極愽至心許者不過一二¶
　人多見其與人長忘人短而用之謂太濫¶
<pb:KR2f0037_SBCK_003-57a>¶
　其實胷中不啻黒白(遺/事)¶
公平日論時望諸公皆不以經綸許之謂才¶
器湏周可當四靣入麄入細乃經綸事業¶
　今皆可當一靣才也(遺/事)¶
公論近世宰相獨許裴𣈆公　本朝惟師服¶
　王沂公又甞云&KR0002;𣈆公㸃檢著亦有未盡¶
　處君子成人之羙不可言也不知摘𣈆公¶
　何事恨不得聞也或問公威克厥愛允濟¶
　如潞公臨大事全是威何如曰待威而後¶
濟者亦是也然有不湏以威而能濟者觀¶
<pb:KR2f0037_SBCK_003-57b>¶
　公意豈以德不足者必待威以立事耶古¶
　人謂鵰鶚百鳥望而畏之鸞鳯百鳥望而¶
愛之其服則一其品固相逺矣(遺/事)¶
公甞言　仁廟議配饗清議皆與沂公不與¶
　申公誠意不可欺如此又曰頃時丁宼立¶
朝天下聞一善事皆歸之萊公未必盡出¶
萊公也聞一不善事皆歸之𣈆公未必盡¶
岀𣈆公也蓋天下之善惡爭歸焉人之脩¶
身養誠意不可不謹又曰沂公爲相論其¶
事則無可數者論其人則天下信之爲賢¶
<pb:KR2f0037_SBCK_003-58a>¶
宰相又曰申公以進賢自任恩歸於巳時¶
　士皆出其籠絡獨歐范尹旋収旋失之終¶
　不受其籠絡(遺/事)¶
公謂挺然忠義奮不顧身師魯之所存也身¶
安國家可保明消息盈虚之理希文之所¶
存也敢問二公曰立一節則師魯可也考¶
　其終身不免終亦無所濟若成就大事以¶
　濟天下則希文可也¶
公言富公爲鄆倅沂公作安撫使一日謂富¶
　公曰即日當曽位富不敢當沂公曰然進¶
<pb:KR2f0037_SBCK_003-58b>¶
　時易退時難(遺/事)¶
或問君實晦叔天下所屬望它日大用何如¶
　公曰才偏規摹小問晦叔平日曰今日廼¶
　是平日(遺/事)¶
孔嗣宗任河北憲司農召議役法别公請言¶
　公不荅請益堅公曰故舊不當無言此行¶
　但爲河北&KR0003;得些衆人不敢道意思足矣¶
　嗣宗臨上馬又曰富貴易得名節難保嗣¶
　宗歸不懌者數日終不能自克(遺/事)¶
吴長文子璟素以堅挺有器節稱公亦稱之¶
<pb:KR2f0037_SBCK_003-59a>¶
　及幕府有闕門下有以璟爲言者公曰此¶
　人氣雖壯然包蓄不深發必暴且不中節¶
　當以此敗置而不言不踰年璟敗皆如其¶
　言(遺/事)¶
趙君錫&KR0013;召别公請教公曰平日之學正爲¶
　今日若不錯餘不錯矣終不語及它事又¶
　請云若　上問某事以何對公曰此則在¶
　廷評自處(遺/事)¶
李清臣平日多於公前論釋氏貴定力謂無¶
　定則不能主善公每然之後朝廷斥異論¶
<pb:KR2f0037_SBCK_003-59b>¶
者清臣頗持两端公因書問之曰比來臺¶
　閣斥逐紛紛吾親得不少加定力耶公之¶
　善諭人如此(遺/事)¶
錢明逸乆在禁林不滿意出爲秦州居常怏¶
　怏不事事公聞之語人曰巳雖不足獨不¶
思所部十萬生靈耶(别/録)¶
公平日謂成大事在膽未常以膽許人往往¶
　自許也(遺/事)¶
公曰勇可習(遺/事)¶
潞公在西府人有以公進退諷潞公者潞公¶
<pb:KR2f0037_SBCK_003-60a>¶
　曰彦愽豈可望韓公韓公地位别彦愽則¶
　有些麄材蒙朝廷擢備两府耳人頗與潞¶
　公自知之明(遺/事)¶
韓魏公屢薦歐陽公而　仁宗不用它日復¶
薦之曰韓愈唐之名士天下望以爲相而¶
竟不用使愈爲之未必有&KR0024;於唐而談者¶
　至今以爲謗歐陽脩今之韓愈也而　陛¶
　下不用臣&KR0178;後之談者謗必及國不特臣¶
軰而巳　陛下何惜不一試之以暁天下¶
　後世也　上從之(談/叢)¶
<pb:KR2f0037_SBCK_003-60b>¶
公言歐曽同在两府歐性素&KR0310;曽則齷齪每¶
　議事至厲聲相攻不可解公一切不問俟¶
　其氣定徐以一言可否之二公皆伏(遺/事)¶
公晚與歐陽永叔相知而相親最深永叔心¶
　服公之德量甞曰累百歐陽脩何敢望韓¶
　公公曰永叔相知無它𤦺以誠而已公知¶
　永叔不以繫辭爲孔子書又多不以文中¶
　子爲可取中書相㑹累年未甞與之言及¶
　也(別/録)¶
石守道編　三朝聖政録將上一日求質於¶
<pb:KR2f0037_SBCK_003-61a>¶
　公公指數事爲非其一　太祖惑一宫鬟¶
視朝晏群臣有言太祖悟伺其酣寢刺¶
殺之公曰此豈可爲萬世法已溺之廼惡¶
其溺而殺之彼何罪使其復有嬖將不勝¶
　其殺矣遂去此等數事守道服其清識(遺/事)¶
石守道作慶暦聖德詩忠邪太明白公與范¶
　公適自陜西來朝道中得之范公拊股謂¶
　公曰爲此怪&KR0017;軰壞了也公曰天下事不¶
　可如此如此必壞(别/録)¶
公言始學行巳當如金玉不受微塵之汚方¶
<pb:KR2f0037_SBCK_003-61b>¶
　是及其成德有所受亦有所不害者不然¶
　無容矣(遺/事)¶
公甞謂忠義之心皆有之惟其執之不固勉¶
　之不力是以不及於古人(遺/事)¶
公甞從容議及養兵事&KR0099;然曰𤦺有所思而¶
得之未甞語人人亦未必信養兵雖非古¶
然積習已乆不可廢之又自有利處不爲¶
　不深昔者發百姓戍邊無虚歳父子兄弟¶
有生離死別之苦議者但爲不如漢唐調¶
　兵於民獨不見杜甫石壕吏一篇調兵於¶
<pb:KR2f0037_SBCK_003-62a>¶
　民其弊乃至此後世旣収拾強悍無賴者¶
養之以爲兵良民雖稅歛良厚而終身保¶
骨肉相聚之樂此豈小事又其練習戰陣¶
　而豪勇可使安得與農民同日道也(別/録)¶
公甞謂處事不可有心有心則不自然不自¶
　然則擾太原土風喜射故民間有弓箭社¶
　𤦺在太原不禁亦不驅故人情自得亦可¶
寓武備於其間後宋相繼政頗著心處之¶
　下令籍爲部伍仍湏用角弓太原人貧素¶
　只用木弓自此有賣牛置弓者人始騷然¶
<pb:KR2f0037_SBCK_003-62b>¶
　矣此蓋出於有心也(遺/事)¶
公重恩義好樂士大夫&KR0324;與後進賙人之急¶
　視用財物如瓦礫糠粺不以慁其意旣乏¶
　則&KR0162;已服用玩好或脫取家人簪珥與之¶
　士歸趨之無逺近公不厭踈戚與交舊之¶
　孫子寒窶無所託而依以爲生者常十數¶
　家少善尹師魯師魯亡割俸𢌿其孤爲直¶
　其寃于朝仍奏録其子合宗族百口衣食¶
　均等無所異嫁孤女十餘人養育諸姪比¶
　于已子所得恩例先及旁族逮其終子有¶
<pb:KR2f0037_SBCK_003-63a>¶
　褐衣未命者追孝祖考恨不及養奉瑩域¶
　其厚自五世祖冢皆訪得之買田其旁植¶
　松檟召人守視之貴顯五十年身爲將相¶
　累更大賜予及其殁也庫無羡錢室無竒¶
　玩頼　天子賜金帛官出葬資䘮事得以¶
　無乏(行狀○又聞見録云尹師魯以貶死其子朴/方襁褓旣長韓魏公聞於朝命以官薦爲屬)¶
(教育之如子弟朴少年有才所爲或過/舉魏公掛師魯之像哭之朴亦早死)¶
公天性清簡至於圖𦘕愽奕聲伎之娱一無¶
　所好獨觀書史晝夜不倦餘暇則喜書札¶
　素愛顔魯公書而加以遒徤自成一家端¶
<pb:KR2f0037_SBCK_003-63b>¶
　重剛勁𩔖其爲人(行/狀)¶
韓魏公在相府時家有女樂二十餘軰及崔¶
　夫人亡一日盡厚遣之同列多勸且留以¶
　爲莫年歡公曰所樂能幾何而常令人心¶
　勞孰&KR0002;吾簡靜之樂也識者以謂過人逺¶
　矣(別/録)¶
崔公孺諌議大夫立之子韓魏公夫人之弟¶
　也性亮直善靣折人魏公執政用監司有¶
　非其人者公孺曰公居陶鎔之地冝法造¶
　化爲心造化以虵虎者害人之物故置虵¶
<pb:KR2f0037_SBCK_003-64a>¶
　於藪澤置虎於山林今公乃置之於通衢¶
　使爲民害可乎魏公甚嚴憚之(記/聞)¶
或問伊川量可學否曰可學進則識進識進¶
　則量進曰如魏公可學否曰魏公是間氣¶
(胡氏傳/家録)¶
論韓魏公范文正公皆是天資不由講學(上蔡/語録)¶
<pb:KR2f0037_SBCK_003-64b>¶
¶
三朝名臣言行録卷第一¶
#+PROPERTY: JUAN 3
#+PROPERTY: FILE SB02n0033-012五朝名臣言行錄-卷第一之二.
<pb:KR2f0037_SBCK_003-1a>¶
　　　一之二¶
　　　　樞宻使濟陽曹武惠王¶
　　王名彬字國華眞定靈壽人漢乾祐中¶
　　&KR0024;成德軍牙職入周以後宫近戚歴典¶
　　蒲𣈆軍　太祖乾德初改内客省使兼¶
　　樞宻承旨二年征蜀以爲歸州行營都¶
　　監師還授宣徽南院使義成軍節度使¶
　　開寳七年十月征江南爲昇州西南路¶
　　行營都部署明年十一月江南平以功¶
　　拜樞宻使領忠武軍節度　太宗即位¶
<pb:KR2f0037_SBCK_003-1b>¶
　　加同平章事從平太原加兼侍中出爲¶
　　天平節度使雍熈三年王師北伐爲幽¶
　　州道行營前軍都部署以違詔失律責¶
　　授檢校太保右驍&KR0016;上將軍四年起爲¶
　　武寧節度使　眞宗嗣位召拜樞宻使¶
　　咸平二年薨年六十九追封濟陽郡王¶
　　配享　太祖廟庭¶
王事周甞監蒲州軍蒲帥王知鎬性長厚以¶
　王帝室近親&KR0057;所加禮而王恭謹彌至雖¶
　公府宴樂必端簡終日未甞旁視王公謂¶
<pb:KR2f0037_SBCK_003-2a>¶
　從事曰老夫自謂夙夜匪懈今覩監軍誠¶
散率之甚也(李宗諤/撰行狀)¶
使吴越宣賚旣畢即日而廻私覿之禮皆所¶
　不受越人追以奉之王猶不納旣而曰吾¶
　或終拒之是近名也遂盡籍其數歸奏世¶
　宗願納内帑世宗曰前使東南者皆分外¶
　求索是致逺人頗輕朝命汝獨如此可謂¶
　賢矣然此常禮不必固辭王始拜賜悉散¶
　遺親舊不留一錢(行/狀)¶
充𣈆州兵馬都監劉鈞盗據并汾𣈆爲敵境¶
<pb:KR2f0037_SBCK_003-2b>¶
　王未及壯爰膺戎&KR0009;晝則訓練夜則警廵¶
　食無膏梁衣靡文采甞一日王與主帥曁¶
　諸賔從環坐於野適有鄰道守將命單介¶
　馳書詣王使人素不識潜問人曰誰爲曹¶
　公有指王以示之者使人初謂其紿也𥬇¶
　曰豈有國戚近臣肯衣弋綈袍坐木素胡¶
　床者乎審視之方信其簡儉如此(行/狀)¶
太祖始在潜躍實典禁軍以王中立不𠋣尤¶
　所推重然王非因公事未甞造門羣居醼¶
　樂亦所罕至　太祖益以此竒之建隆二¶
<pb:KR2f0037_SBCK_003-3a>¶
　年自平陽召歸謂曰我當日常欲親汝汝¶
　何故踈吾王頓首謝曰臣事周朝連葭莩¶
　之親復忝内職靖恭守位猶恐𫉬過安敢¶
　妄有交納　太祖曰朕素知汝意方將擢¶
用冝罄乃誠以輔新&KR0022;也(行狀○又記聞云/太祖事世宗於澶)¶
(州曹彬爲世宗親吏掌茶酒/太祖嘗從求酒彬曰/此官酒不敢相與自沽酒以飲/太祖及即位語群)¶
(臣曰世宗舊吏不欺其主者獨曹彬/耳由是委以腹心使監征蜀之軍)¶
大舉伐蜀詔劉光義充歸州路行營前軍副¶
　部署以王爲都監始破三㑹巫山寨次平¶
夔州又取遂州時諸將皆欲屠城殺降以¶
<pb:KR2f0037_SBCK_003-3b>¶
　逞威暴唯王申禁戢之令明勸賞之法繇¶
　是乗破竹之𫝑不血刃而峽中郡縣悉下¶
　兩川平王與諸將㑹成都大將王全斌等¶
　日夕縱酒不恤軍事部下列校皆求取無¶
　厭蜀人苦之王屢勸全斌等冝速振旅凱¶
　旋全斌等逗留不發卒致全師雄等作亂¶
　郡縣相應盗賊&KR1123;起王與崔彦進悉力剪¶
　平之洎全斌等歸闕　太祖盡得全斌等¶
　所爲事狀又靣詰王仁贍仁贍歴詆諸將¶
　奢縱不法事冀以自解止言清畏廉恪唯¶
<pb:KR2f0037_SBCK_003-4a>¶
　曹彬一人耳　太祖大怒全斌等並下吏議¶
　即日授王宣徽南院使充義成軍節度使¶
　王獨懇請曰收蜀將校皆得罪臣以無功¶
　獨蒙厚賞恐無以勸天下　太祖𥬇曰卿¶
　有茂功加以不伐設有微累仁贍肯惜言¶
　哉夫懲惡勸善此所以勵臣子也王不敢¶
　辭(行狀○又掇遺曰曹彬討蜀初克成都有𫉬婦女/者彬悉閉于一第竅以度食且戒左右曰是將進)¶
(御當宻衛之洎事罷咸訪其親以還之無者備禮以/嫁之及師還輜重甚多或譛言悉竒貨也/太祖宻)¶
(令伺之圖書也無銖金寸錦之附焉○又記聞曰王/仁贍自劒南獨先歸闕乞見歷數王全斌等貪縱之)¶
(狀/太祖𥬇謂仁贍曰納李廷珪妓擅開豐德庫金/寳此又誰邪仁贍惶怖叩仗待罪曰此行清介畏謹)¶
<pb:KR2f0037_SBCK_003-4b>¶
(但止有曹彬一人爾○𣈆公談録曰/太祖遣王全/斌等平蜀全斌殺降兵三千人時曹彬不從但收其)¶
(文案不署字及師還/太祖傳宣送中書取勘左右/曰方克復西蜀回雖殺降兵亦不可便案劾今後)¶
(陛下如何用人/太祖曰不然河東江南皆未歸服/若不勘劾恐今後委任者轉亂殺人但且令勘劾洎)¶
(勘案成宣令後殿見責問曰如何敢亂殺人又曰曹/彬但退不干你事曹不退但叩頭伏罪曰臣同商議)¶
(罪合誅戮/太祖遂皆原之後忽一日宣曹并潘美/曰命汝収江南又顧曹曰更不得似徃時西川亂殺)¶
(人曹徐奏曰臣&KR0002;不奏又恐/陛下未知曩日西川/殺降之事臣曽商量固執不下臣見收得當日文案)¶
(元不着字太祖令取覽之謂曰如此則當時何故堅/自服罪曰臣從初與全斌等同&KR0013;委任若全斌等獲)¶
(罪臣獨清雪不爲穩便所以一向服罪/太祖曰卿/旣欲自當罪又安用留此文字曰臣&KR0004;謂/陛下必)¶
(行誅戮故留此文書令老母進呈乞全老母之命/太祖尤器遇之又潜謂曰但只要他歸服切勿煞是)¶
(他無罪過自是自家着他不得卿切㑹取曹曰謹奉/詔旨不敢違越𣈆公曰今國家享無疆之休良由是)¶
<pb:KR2f0037_SBCK_003-5a>¶
(耳而曹之諸子皆享/豐禄豈非餘慶乎)¶
王與　太祖宻論天下事無不合　上意而¶
　公堂㑹議如不能言　太祖益所器重(行/狀)¶
太祖遣曹彬潘美征江南彬辭才力不迨乞¶
　別選能臣美盛言江南可取帝大言諭彬¶
　曰所謂大將者能斬出位犯分之副將則¶
　不難矣美汗下不敢仰視將行夜召彬入¶
　禁中帝親酌酒彬醉宫人以水沃其靣旣¶
　醒帝撫其背以遣曰㑹取㑹取他本無罪¶
　只是自家着他不得蓋欲以恩德來之也¶
<pb:KR2f0037_SBCK_003-5b>¶
　是故以彬之厚重美之明銳更相爲助令¶
　行禁止未甞妄戮一人而江南平(聞見/録)¶
曹彬事　太祖時將討金陵責後主稱疾不¶
　朝之罪以彬長者令爲統帥將終全其城¶
　彬累遣告城中大軍决取十一月二十七¶
　日破城冝早爲之圖後主將遣其愛子清¶
　源郡公仲寓入覲至仲冬下旬日日克期¶
　仲寓未出彬屢遣督之言郎君到寨即四¶
　靣罷攻後主終惑左右之言以爲堅壘如¶
　此天象無變豈可計日而取蓋敵人之言¶
<pb:KR2f0037_SBCK_003-6a>¶
　豈足爲信但報言行李之物未備宮中之¶
　宴餞未畢將以二十七日出彬又令懇言¶
　至二十六日亦無及矣果以是日城䧟整¶
　軍成列至其宮城門後主方開門奉表納¶
　降彬荅拜爲之盡禮先是宫中預積薪後¶
　主誓言&KR0002;社稷失守當携血屬以赴火旣¶
　見彬彬諭以歸朝俸賜有限費用至廣當¶
　厚自齎裝旣歸有司之籍則無及矣遣後¶
　主入治裝禆將梁逈田欽&KR0840;皆力爭以爲¶
　苟有不虞咎將誰執彬但㗛而不荅逈等¶
<pb:KR2f0037_SBCK_003-6b>¶
　切諌彬曰非爾所知觀煜神氣懦夫女子¶
　之不若豈能自引决哉煜果無他彬遣五¶
　百人爲般致輜重登舟有一卒&KR0018;籠下道¶
旋彬立命斬之&KR0018;檐者罔敢蹉跌後主旣¶
失國殊無心問家計旣升舟隨軍官吏入¶
其宫屏幃几硯什器皆設不動所齎持鮮¶
矣(談/苑)¶
江南文武官吏頼王保全皆得其所親屬有¶
爲軍士所掠者王即時遣還之因大搜軍¶
中無得匿人妻女倉廩府庫悉委轉運使¶
<pb:KR2f0037_SBCK_003-7a>¶
　按籍檢視王一不問振乏絶恤鰥寡仁人¶
　之心無所不至吴人大恱及歸舟中無他¶
物惟圖籍衣被而巳(行/狀)¶
曹彬攻金陵垂克忽稱疾不視事諸將皆來¶
　問疾彬曰余之病非藥石所愈唯須諸公¶
　共發誠心自誓以克城之日不妄殺一人¶
　則自愈矣諸將許諾共焚香爲誓明日稍¶
　愈及克金陵城中皆按堵如故曹翰克江¶
　州忿其乆不下屠戮無遺彬之子孫貴盛¶
　至今不絶翰卒未三十年子孫有乞匄於¶
<pb:KR2f0037_SBCK_003-7b>¶
　海上者矣程頥云(記/聞)¶
金陵之䧟後主以藏中黃金分賜近臣辦裝¶
　張佖得二百兩詣曹彬自陳不受願奏其¶
　事彬以金輸官而不以聞(談/苑)¶
太祖遣曹彬等下江南許以平定之日授之¶
　相印洎凱旋恩禮踰厚而絶無前命彬等¶
因曲宴從容陳叙及之　上曰非忘之也¶
顧念河東未下而卿等官位隆重豈可更¶
親此事耶彬等宴退其家各賜錢百萬其¶
重爵勸功若此(沂公筆録○涑水記聞云彬怏怏/而退至家見錢滿室乃歎曰好官)¶
<pb:KR2f0037_SBCK_003-8a>¶
(亦不過多得錢/耳何必使相也)¶
以功拜樞宻使王在宥宻常公服危坐如對¶
君父接小吏亦以禮未甞以名呼歸私第¶
唯閉閤宴居不妄通賔客五鼓纔動巳待¶
漏於禁門矣雖雪霜不易其操如此者八¶
年(行/狀)¶
王和氣接物煦如陽春忠誠事君皎如白日¶
　不以冨貴驕人唯以謙恭自處兩緫機宻¶
　五臨蕃翰位益髙而志益下寵愈厚而憂¶
　愈深不蓄羡財爲子孫計不樹私黨爲門¶
<pb:KR2f0037_SBCK_003-8b>¶
　館恩所居之宅僅芘風雨敗簷踈牖不堪¶
　其憂而王處之恬然自&KR0002;喜愠之色家人¶
　不知湛然澄波莫窺其際所以西降蜀南¶
　平吴出將入相善始令終者蓋王能以功¶
　業自全而善守冨貴也加以歴代治亂近¶
　朝興廢燦然胷中問一知十每與朝士清¶
　談終日鴻儒碩生自以爲不及(行/狀)¶
曹侍中爲人仁愛多恕平數國未甞妄斬人¶
甞知徐州有吏犯罪旣立案逾年然後杖¶
　之人皆不暁其旨彬曰吾聞此人新娶婦¶
<pb:KR2f0037_SBCK_003-9a>¶
　&KR0002;杖之彼其舅姑必以婦爲不利而惡之¶
　朝夕笞罵使不能自存吾故緩其事而法¶
　亦不赦也其用志如此(記/聞)¶
曹武惠王國朝名將勲業之盛無與爲比甞¶
　曰自吾爲將殺人多矣然未甞以私喜怒¶
　輙戮一人其所居堂室弊壞子弟請加修¶
　葺公曰時方大冬牆壁瓦石之間百蟲所¶
　蟄不可傷其生其仁心愛物蓋如此旣平¶
　江南回詣閤門入見牓子稱奉勑江南幹¶
　當公事回其謙恭不伐又如此(歸田/録)¶
<pb:KR2f0037_SBCK_003-9b>¶
曹武惠王始生周&KR0010;日父母以百玩之具羅¶
　於席觀其所取武惠左手提干戈右手取¶
　爼豆斯須取一印餘無所視後果爲樞宻¶
　使相卒贈濟陽王配享帝食公雖兼領將¶
　相不以爵禄自大造門者皆降廡而揖不¶
　名呼下吏吏之禀白者雖劇暑不冠不見¶
　伐江南西蜀二國諸將皆稇載而歸惟公¶
　但圖史衾簟而巳爲藩帥中塗遇朝紳必¶
　引車避過市戢其傳呵戒導吏去馬不得¶
　越十輪恐壅遏市井性仁恕清謹無撓強¶
<pb:KR2f0037_SBCK_003-10a>¶
　記善談論清白如寒儒宅帑無十日之蓄¶
　至坐武帳止衣弋綈紵絮而巳征幽州偶¶
　失律於𣵠鹿素服待罪趙叅政昌言請按¶
　軍法朝廷察之止責右驍衛上將軍未幾¶
　遂起趙叅政自延安還因事&KR0013;劾於尚書¶
　省乆不許見時公巳復樞宻使三抗䟽力¶
　雪之方許朝謁士論歎伏(玉壷/清話)¶
侍中曹公彬爲樞宻使向公敏中爲副使當¶
　是時契丹犯塞繼遷叛命每軍書狎至上¶
　必亟召樞臣計議彬則曰此狂冦當速發¶
<pb:KR2f0037_SBCK_003-10b>¶
　兵誅討斬决而已止用強弩若干歩兵若¶
　干定矣敏中徐曰某所儲廪未備或道途¶
　迂逺或出兵非其時當别施方略制之纎¶
　悉措置多從敏中所議上謂將帥難其人¶
　彬必懇激而言臣請自効更無他&KR0003;敏中¶
　常私恠之及子瑋亦有將材累歴邊任威¶
　名甚重晚自樞貳出鎮西鄙臨事整衆酷¶
𩔖先君復果於戰闘而不肯以安民柔逺¶
爲意豈將帥之體固當&KR0002;是邪(王沂公/筆録)¶
曹冀王彬前後受命帥師征討諸國凢降四¶
<pb:KR2f0037_SBCK_003-11a>¶
　國主江南西川廣南湖南也未甞殺一無¶
　辜功名顯著爲諸將之首諸子皆賢令瑋¶
　琮璨繼領旄龯陶弼觀王𦘕像有詩曰蒐¶
　兵四把降王縛教子三登上將壇其後少¶
　子玘追封王爵實生　慈聖光獻太后輔¶
　佐　仁祖母儀累朝聖功仁德天下懷慕¶
　以至濟隂生享王爵子孫昌盛近世無比¶
　非元功隂德享報深厚何以至此雖漢馬¶
　唐郭殆無以過嗚呼盛哉(澠水/燕談)¶
<pb:KR2f0037_SBCK_003-11b>¶
