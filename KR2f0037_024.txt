# -*- mode: mandoku-view; -*-
#+TITLE: 三朝名臣言行錄
#+DATE: 2015-09-10 23:32:54.768638
#+PROPERTY: ID KR2f0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 24
#+PROPERTY: FILE SB02n0032-043三朝名臣言行錄-卷第十三之三.
<pb:KR2f0037_SBCK_024-1a>¶
　　　十三之三¶
　　　　諌議陳忠肅公¶
　　公名瓘字瑩中南劒州沙縣人中元豐¶
　　二年進士甲科爲湖州書記簽書鎭東¶
　　軍判官事除太學&KR0054;士辭不就紹聖初¶
　　復除&KR0054;士袐書省校書郎通判滄州除¶
　　著作佐郎樞宻院編脩官皆辭不赴差¶
　　知衛州　徽宗即位召除右正言遷右¶
　　司諫責監楊州粮料院改知無爲軍復¶
　　召爲著作郞實録院檢討官辭史局除¶
<pb:KR2f0037_SBCK_024-1b>¶
　右司貟外郎以上宰相書責監建州武¶
　夷觀坐黨籍除名勒停送&KR0061;州編管崇¶
　寧元年移送㢘州量移郴州得自便以¶
　　子正彚事逮繫詔獄送通州安置坐進¶
　尊堯集送台州編管復宣教郎主管江¶
　　州太平觀令居南康軍徙楚州宣和六¶
　　年卒靖康中贈諌議大夫紹興中特賜¶
　謚¶
公爲越州簽判蔡卞爲帥待公甚厚每以公¶
學識卓異待遇加禮而公已得其心術常¶
<pb:KR2f0037_SBCK_024-2a>¶
　欲踈逺之屢引疾㝷醫章不得上㑹明倅¶
　闕蔡㑭公權攝以時當得職田意公方貧必¶
　喜於少紓公到明遂伸㝷醫之請將所得¶
　圭租遜前官明州以法當公得公以義不¶
　當受卒不取而歸之官廪&KR0004;卞甞爲公語¶
　張懐素道術通神雖飛禽走獸能呼遣之¶
　至言孔子誅少正卯彼甞諌以爲太早漢¶
　楚成皐相持彼屢登髙觀戰不知其嵗數¶
　殆非世間人也公毎竊&KR0015;之及將往四明¶
　而懐素且來㑹稽卞留公少俟公不爲止¶
<pb:KR2f0037_SBCK_024-2b>¶
　曰子不語怪力亂神以不可訓也斯近怪¶
矣州牧旣甚信重士大夫又相謟合下民¶
　視之從風而靡使眞有道者固不願此不¶
　然不識之未爲不幸也後二十年懐素敗¶
多引名士或欲因是染公竟以㝷求無迹¶
　而止非公素論守正則不免於羅織矣(遺/事)¶
紹聖&KR0004;章申公以宰相召道過山陽公適相¶
　遇隨衆謁之章素聞公名獨請登舟共載¶
　而行訪以當世之務公曰請以所乗舟爲¶
　諭偏重其可行乎移左置右其偏一也明¶
<pb:KR2f0037_SBCK_024-3a>¶
　此則可行矣章黙然未荅公復曰　上方¶
　虚心以待公公必有以副上意者敢問¶
　將欲施行之叙以何事爲先何事爲後何¶
　事當緩何事當急誰爲君子誰爲小人諒¶
　有素定之論願聞其略章復竚思良乆曰¶
　司馬光姦邪所當先辨無急於此公曰相¶
　公悮矣此猶欲平舟&KR0020;而移左以置右也¶
　果然將失天下之望矣章厲色視公曰光¶
　輔母后獨宰政柄不務纂紹先烈肆意大¶
　改成緒悮國如此非姦邪而何公曰不察¶
<pb:KR2f0037_SBCK_024-3b>¶
　其心而疑其迹則不爲無罪若遂以爲姦¶
　邪而欲大改其已行則誤國益甚矣乃爲¶
　之極論熈豐元祐之事以爲元豐之政多¶
　異熈寧則先志固已變而行之温公不明¶
　先志而用母改子之說行之太遽所以紛¶
　紛至於今日爲今之計唯當絶臣下之私¶
　情融　祖宗之善意消朋黨持中道庶乎¶
　可以救弊若又以熈豐元祐爲說無以厭¶
　服公論恐紛紛未艾也辭辯淵源議論勁¶
　正章雖迕意亦頗驚異遂有兼取元祐之¶
<pb:KR2f0037_SBCK_024-4a>¶
　語留公共飯而別章到闕召公爲太學愽¶
　士公聞其與蔡卞方合知必害於正論遂¶
　以婚嫁爲辭乆乃赴官於是三年不迁(遺/事)¶
(○&KR0027;山語録云&KR0631;中言宰舟事最好然元祐舟不知/爲甚樁得太重及紹聖時不知却如何亦偏多載了)¶
(據此兩舟所載者因何物得重今當減去何物則適/平若&KR0013;人問到此湏有處置始得如是夲分處置得)¶
(事之人必湏有規矩䋲墨一一調和得是不令錯了/若只說得揔腦便休亦不濟事孟子言天下可運於)¶
(掌如彼所言天下/誠可運於掌也)¶
公爲太學&KR0054;士薛昂林自之徒爲正録皆蔡¶
　卞之黨也競推尊荆公而擠排元祐禁戒¶
　士人不得習元祐學術卞方議毀資治通¶
<pb:KR2f0037_SBCK_024-4b>¶
　鑑板公聞之因䇿士題特引序文以明神¶
　考有訓於是林自駭異而謂公曰此豈¶
　神考親製耶公曰誰言其非也自又曰亦¶
　神考少年之文爾公曰聖人之學得於天¶
　性有始有卒豈有少長之異乎自辭屈愧¶
　歉遽以告卞卞乃宻令學中置板髙閣不¶
　復敢議毀矣(遺/事)¶
紹聖大臣嫉元祐更改王荆公已行之法乃¶
　用繼述之說以爲形跡　先朝追貶司馬¶
　温公等加以不孝之名上謗　宣仁事傷¶
<pb:KR2f0037_SBCK_024-5a>¶
　國體公時爲太學&KR0054;士&KR0013;　㫖賜對其奏¶
　劄曰道常然而不渝事有弊則必變故堯¶
　舜禹皆以若稽古爲訓若者順而行之稽¶
　則考其當否或若或稽必使合於民情所¶
　以成帝王之治也造&KR0176;之言遂明繼述之¶
　義且論天子之孝與士大夫不同　㤗陵¶
　喜所未聞反復詰問語遂移時迫於進饍¶
　公乃引退　上意感悟約公再見有變更¶
　時事之意執政聞而恨之遂黜公于外¶
　㤗陵聖顔英睿臣下奏對往往懾於天威¶
<pb:KR2f0037_SBCK_024-5b>¶
　少或契合公始召見遽以人所難言逆意¶
　開陳辭逹義明使人主豁然感寤由是搢¶
　紳士夫罔不欽服蘇黃門聞之撫几歎曰¶
　吾兄東坡最善論事然亦不知出此遂以¶
　書抵公歎譽甚至(遺事/又聞見録云陳瑩中/紹聖&KR0004;用章惇薦爲太學&KR0054;)¶
(士先是惇之妻甞勸惇無修怨惇作相専務報復首/起朋黨之禍惇妻死惇悼念不堪&KR0631;中見惇客甚衆)¶
(謂惇曰公與其無益悲傷曷若念夫人平生/之言蓋譏惇之報怨也惇以爲忤不復用)¶
公甞爲別試所主文林自謂蔡卞曰聞陳瓘¶
　欲盡取史學而黜通經之士意欲沮壞國¶
　是而動揺荆公之學也卞旣積怒謀將因¶
<pb:KR2f0037_SBCK_024-6a>¶
　此害公而遂禁絶史學計畫已定唯候公¶
　所取士求疪立說而行之公固預料其如¶
　此乃於前五名悉取談經及純用王氏之¶
　學者卞無以發然五名之下往往皆&KR0054;洽¶
　稽古之士也公甞曰當時若無矯揉則&KR0020;¶
　必相激史學往往遂廢矣故隨時所以救¶
　時不必取快目前也(遺/事)¶
公自館職請外&KR0024;得倅滄州秩滿移守衛州¶
　中間數有薦章兩&KR0013;内除皆辭不行至紹¶
　聖末　徽宗即位召爲言事官於是即日¶
<pb:KR2f0037_SBCK_024-6b>¶
就道論章惇蔡明繼述平日之志略行焉¶
(遺/事)¶
公方赴召命至闕聞有中旨令三省繳進前¶
後臣僚章䟽之降出者公謂宰屬謝聖藻¶
曰此必有姦人圗蓋已愆而爲此謀者若¶
盡進入則異時是非變亂省官何以自明¶
因舉蔡京上䟽請滅劉摯等家族及妄言¶
携劒入内欲斬王珪等數事謝驚悚即白¶
時宰録副夲于省中其後京黨欺誣蓋抹¶
　之說不能盡行由有此跡不可泯也(遺/事)¶
<pb:KR2f0037_SBCK_024-7a>¶
徽宗初政欲革紹聖之弊以靖國於是大開¶
　言路衆議皆以　瑶華復位司馬温公等¶
　叙官爲所當先公時在諌省獨以爲幽廢¶
　母后追貶故相彼皆立名以行非細故也¶
　今欲正復當先辯明誣罔昭雪非辜誅責¶
　造意之人然後發爲詔令以禮行之庶幾¶
　可無後患不冝欲速致悔也朝廷以公論¶
　乆鬱且欲快恱人情遽施行之至崇寧間¶
　蔡京用事悉改建中之政人乃服公逺慮¶
　也(遺/事)¶
<pb:KR2f0037_SBCK_024-7b>¶
公在言路知無不言然議論持平務存大體¶
　彈擊不以細故未甞及人私過常言人主¶
　託言者以耳目固不當以淺近見聞惑其¶
聦明况以訐爲忠無&KR0024;於時反傷治體乎¶
(遺/事)¶
公譽望早達自登科不汲汲於仕進元祐紹¶
聖間諸公交薦於朝公(御/名)所主多所退避¶
及後&KR0013;眷知居言路排姦扶正所指議者¶
往往甞相舉薦故公䟽文有曰在彼則舉¶
　爾所知在此則爲仁由已未甞以預薦而¶
<pb:KR2f0037_SBCK_024-8a>¶
　入其黨亦不以小故而絶其恩蓋公之意¶
以士人出處不因薦刺而廢公議則朋黨¶
　之說無縁而起(遺/事)¶
公因朝㑹見蔡京視日乆而不瞬甞以語人¶
　曰京之精神如此它日必貴然矜其禀賦¶
　敢敵太陽吾恐此人得志必擅私逞欲無¶
　君自肆矣㝷居諌省遂攻其惡京聞公言¶
　因所親以自解且致情懇而以甘言啖公¶
　公使荅之曰杜詩所謂射人先射馬擒賊¶
　湏擒王不得自巳也於是攻之愈力(遺/事)¶
<pb:KR2f0037_SBCK_024-8b>¶
公每謂天下之事變故無常唯稽考往事則¶
　有以知其故而應變王氏之學乃欲廢絶¶
史學而咀嚼虚無之言其事與&KR0051;無異將¶
必以荒唐亂天下矣故彈蔡京䟽文有曰¶
　絶滅史學一似王衍重南輕北分裂有萌¶
逮今三十餘年而所言無不驗者(遺/事)¶
公以紹聖史官專據荆公日録以修　&KR0073;陵¶
實録變亂是非不可傳信故居諌省首論¶
　其事進日録辯乞改實録又因&KR0481;責合浦¶
著尊堯集深闢誣妄以明君臣之義然猶¶
<pb:KR2f0037_SBCK_024-9a>¶
　止以増加之罪歸于蔡卞蓋公之意以謂¶
　荆公已殁宗其說以殖私黨者卞實罪魁¶
　救時革弊當以去卞爲先若根源鋤塞則¶
　制其流蔓易矣及邪說大行&KR0020;不可回於¶
　是直攻荆公之惡以明禍夲之所在所以¶
　復著四明尊堯也雖尊崇　宗廟破闢私¶
　史立意則同而議論直捷無所廻避則後¶
　集乃公之所取以爲正也故公自謂四明¶
　尊堯者芻蕘改過之書也後集序文可以¶
　備見(遺事○元城譚錄曰陳瑩中安丗甞薦自代而/未甞識而中庸曰道之不行不明也我知之矣)¶
<pb:KR2f0037_SBCK_024-9b>¶
(智者賢者過之愚者不肖者不及也若瑩中者多失/之過如尊堯集先評王荆公爲伊吕聖人之耦而後)¶
(納諸僣叛不軌之域此學術不粹也其始論荆舒日/録也乃歸過蔡卞以爲吾用權道且君子立言行巳)¶
(當夲之誠此之謂誠可乎春秋書二百四十二年之/事善善惡惡或原心定罪則有之何甞有嫁罪誣人)¶
(之事今欲正一大事而枉筆且誣人是自招曲也如/此安有能立者乎○又曰當今之務非岀於荆公則)¶
(入於温公矣元祐諸公所行蓋有未當處不可全用/今日之事則固不可用有一道理未甞爲人&KR0003;恐万)¶
(一傳去使渠軰先施弓箭而不可不爲吾子言然則/救弊之理莫若只宗/神考大有不可及者則漸自)¶
(正韓瓘曰陳瑩中之說固如是也公曰安丗實甞語/之以此○劉公集有荅陳公書論尊堯集大槩與前)¶
(說同但其末云報君行巳苟巳/無憾而今而後亦可以忘言矣)¶
公自諌省謫楊州筦庫以論蔡京交結外戚¶
　迕　欽聖也&KR0013;命數日　欽聖悔寤遣中¶
<pb:KR2f0037_SBCK_024-10a>¶
使宣諭以非夲旨方且開解　主上召還¶
矣賜公度牒十道俾勿遽行繼遂有無爲¶
之命公以京猶在朝廷而復言者差遣是¶
非不辨不敢祗受及京得外&KR0024;公乃拜命¶
(遺/事)¶
公自右司貟外郎兼權給事中時何相執中¶
　爲禮部侍郎一日以間與公曰今早見貴¶
　人公即眞矣公即呼正彚示之曰吾與丞¶
　相議事多不合今所聞乃爾是欲以官爵¶
　相餌也若受其薦進而復有異同則公議¶
<pb:KR2f0037_SBCK_024-10b>¶
　私恩兩有愧矣吾有一書將&KR0300;之以决去¶
　就汝其爲我書之又曰郊祀不逺彼不相¶
　亮則失汝恩澤能不介意乎正彚再拜願¶
　得書公乃大喜明日持以入局未及問丞¶
　相約公相見連介催促公留使者少候已¶
　而同舎朱世英來公拉之同往朱不知所¶
　以丞相見公有同行者有不豫之色公不¶
　候坐定遽出書爲獻丞相大怒辯論移時¶
　公指事叙言辭色不撓堂吏比肩聳觀朱¶
　亦皇恐失措丞相怒甚翹足肆坐語浸驕¶
<pb:KR2f0037_SBCK_024-11a>¶
慢公雍容起白曰瓘之所論者國事是非¶
　當付之公議相公未可失待士之禮也丞¶
　相整儀無語公遂起竟不聞所以相招者¶
　何言信宿遂有海陵之命(遺/事)¶
公自嶺外歸居明州甞令正彚幹蠱錢塘偶¶
　聞蔡崈詫說蔡京之福厚其事有動揺東¶
　宫之迹不敢隱嘿乃自陳于帥司蔡薿時¶
　爲杭帥方與京叙宗盟結死黨遂執正彚¶
　送京師而飛書告京俾爲計事下開封制¶
　獄獄辭果不右正彚而公亦連逮開封尹¶
<pb:KR2f0037_SBCK_024-11b>¶
　李孝偁脅誘公使證正彚之妄公曰正彚¶
　聞蔡京將不利於社禝傳於道路遽自陳¶
　告瓘豈與知若瓘以所不知忘父子之恩¶
　而指其爲妄則情所不忍挾私情以符合¶
　其說又義所不爲况不欺不貳平昔所以¶
　事君教子豈於利害之際有所貪畏自違¶
　其言乎蔡京姦邪必爲國禍瓘固甞論於¶
　諌省亦不待今日語言間也時内侍黃經¶
　臣監勘聞公所對失聲歎息謂公曰　主¶
　上正欲得實右司但依此供狀其後獄具¶
<pb:KR2f0037_SBCK_024-12a>¶
　正彚猶坐所言過實流竄海島公亦有安¶
　置通州之命(遺事○又聞見録云瑩中爲諫官時/爲/上皇極言蔡京蔡卞不可用用)¶
(之决亂天下蔡京深恨之屢竄責例用赦放歸猶&KR0032;/通州一日瑩中之子走京師言蔡京事詔獄下明州)¶
(捕&KR0631;中甚急士民哭送之瑩中不爲動入獄見其子/&KR0013;繫笑曰不肖子煩吾一行蔡京用酷吏李孝壽治)¶
(其事孝壽坐廳事簾中列五木于庭引瑩中問之&KR0631;/中從容曰蔡京之罪瓘實知之不肖子不知也多求)¶
(&KR0083;自書孝壽懼以瑩中爲不知情/即日放歸再&KR0032;通州其子配海上)¶
公在通州張無盡入相欲引公以自助時置¶
　政典局乃自局中奉旨取公所著尊堯集¶
　蓋將施行所論而由史局用公也公料其¶
　不能成事辭以修寫而未發繼日承政典¶
<pb:KR2f0037_SBCK_024-12b>¶
　局牒坐聖旨㑭州郡催促公乃用奏狀進¶
　表以黃帕封緘繳申政典局乞於御前開¶
　拆或謂公當徑申局中而通書廟堂公曰¶
　恨不得直達乙覽豈復可與書耶彼爲宰¶
　相有所施爲不於三省公行乃置局建官¶
　若自私者人將懷疑而生忌正恐尊堯至¶
　而彼巳動揺也逺其迹猶恐不免况以書¶
　耶繼而悉如公言張旣罷黜公亦有台州¶
　之命責詞謂公私送與張商英意要行用¶
　於是衆人服公之逺慮而恠何鄧輩敢欺¶
<pb:KR2f0037_SBCK_024-13a>¶
　罔上下也(何執中爲宰相鄧洵/仁爲執政〇遺事)¶
公謫台州朝旨不下司行移峻急所過州郡¶
　皆令兵甲防送不得稽留至台乆之人莫¶
　敢以居屋借賃者暫館僧舎而郡守以十¶
　日之法每遣廂廵起遣故十日必爲之遷¶
　一寺公處之澹然不以介意(遺/事)¶
公到台數月朝廷起遷人石悈知州事且令¶
　赴闕之官士論訩訩咸爲將有處分于公¶
　也悈至果&KR0045;言怖公視事次日即遣兵官¶
　突來約束不得令岀入取責鄰人防守狀¶
<pb:KR2f0037_SBCK_024-13b>¶
　又置邏卒數鋪前後廵察抄録賔客書問¶
　之往還者雖親戚家書殆至隔絶未幾復¶
　令兵官突來所居搜檢行李攝公至郡郡¶
　庭&KR0183;簾如制獄大陳獄具蓋朝旨取索尊¶
　堯副夲而悈爲此以相迫脅耳公知其意¶
　遂發問曰今日之事豈&KR0013;旨耶悈非所料¶
　失措而應曰有尚書省劄子卷簾出示公¶
　劄子所行蓋取尊堯集副夲以爲係詆誣¶
　之書合繳申毀棄也公曰然則朝廷指揮¶
　取尊堯集耳追瓘至此復欲何爲因問之¶
<pb:KR2f0037_SBCK_024-14a>¶
　曰君知尊堯所以立名乎蓋以　神考爲¶
　堯而以　主上爲舜也助舜尊堯何爲詆¶
　誣時相學術淺短名分之義未甚講求故¶
　爲人所法使請治尊堯之罪將以結黨固¶
　寵也君所得於彼者幾何乃亦不畏公議¶
　干犯名分乎請具申瓘此語瓘將顯就誅¶
　戮不必以刑獄相恐悈不待公言畢屢揖¶
　公退㝷語人曰不敢引其說尚自如此良¶
　可畏也繼又幽公於僧舎使小吏監守對¶
　榻坐卧窘辱百端人情憂怖慮有不測公¶
<pb:KR2f0037_SBCK_024-14b>¶
安之不以爲撓悈亦終不能爲害(遺/事)¶
公謫台州於法合進謝表台州不爲發遞表¶
未得達而石悈之來聲&KR0020;甚異公料其必¶
受蔡薿風旨意在得其所&KR0300;書必將捜索¶
及行李於是爲封事繳謝表封緘於篋題¶
　以臣名悈至果如所料而以緘題之故不¶
敢輙開遂以奏御薿與執中皆怒未幾罷¶
　之或問公何以審其如此公曰吾於薿&KR0004;¶
無它薿懷遺書之愧而其黨未必知納忠¶
　相捃實自爲計今顯其迹則法使之術不¶
<pb:KR2f0037_SBCK_024-15a>¶
行矣(遺/事)¶
公雖縁蔡氏得罪而首論私史力排王氏王¶
蔡之黨如薛昂蹇序辰何執中鄧洵仁洵¶
武蔡薿之徒皆當時恊力排䧟欲殺公者¶
亦不獨蔡京兄弟而巳蔡薿與公&KR0004;不相¶
識公上宰相書謫守海陵薿爲太學生以¶
長書遺公論天下事皆合天下之公議遣¶
　人致於海陵謂公諌䟽婉而有理似陸宣¶
公剛而不撓似狄梁公文章淵源發明正¶
道則韓文公其人也至次年薿以對䇿爲¶
<pb:KR2f0037_SBCK_024-15b>¶
大魁所陳時務與前書頓異於是愧悔而¶
欲殺公以滅口宻賛京黨岀力&KR0057;甚正彚¶
　三山之竄石悈台州紛紛皆其所爲也(遺/事)¶
公遷責以來杜門不治人事絶迹州郡宴㑹¶
幾三十年所至人情向慕雖田夫野老咸¶
知名願見及自天台歸通川道由㑹稽時¶
王豐甫仲薿爲越帥以公早爲&KR0302;公所器¶
重具舟檝爲禮&KR0248;公於郊因共載歸府舎¶
越人聞公赴府㑹競來觀瞻比肩輿歸館¶
道路遮擁幾不可行爲人欽重如此(遺/事)¶
<pb:KR2f0037_SBCK_024-16a>¶
公在台五年屢該赦當自便而刑部不敢檢¶
舉旣而　上旨令叙官放還乃因郊霈霑¶
　恩然初以宣德郎&KR0013;謫而叙官乃得承事¶
　郎實鐫降也&KR0013;命之後忽得州牒備坐省¶
　劄云奉　御批叙復數内陳瓘叙復未當¶
合於見存官外叙一官仍取旨與差遣符¶
　州告示夲官知委公旣供知委而來通州¶
　將數月又有省劄下通州令公具家狀陳¶
　乞差遣人皆賀公以爲起發有漸也公曰¶
此廟堂欺君玩世之術爾若與差遣豈應¶
<pb:KR2f0037_SBCK_024-16b>¶
見問　上聞吾叙官不當而見於御批諸¶
公不敢但巳爲此遷延之說以塞上旨家¶
狀雖可供而差遣其可乞耶彼謂吾不堪¶
流落而因兹乞憐爾乃報云家狀昨因削¶
籍毁棄無慿供具事果不行(遺/事)¶
公旣還寓通州時開封尹盛章與石悈以私¶
&KR0169;詬爭章宻取旨送悈獄以罪編置通州¶
　因&KR0045;言爲公報忿公聞而嘆曰此豈盛丗¶
　所宜有耶因謀徙居以避之時縣宰與公¶
　姻家而於悈亦沾親悈屬宰求館舎宰以¶
<pb:KR2f0037_SBCK_024-17a>¶
爲疑公謂宰曰親戚患難冝相周旋置此¶
　䘏彼乃爲義事無足嫌也宰於是與之盡¶
　力悈聞而愧感遣其子來致謝公曰吾爲¶
宰盡親戚忠告之益爾非欲以德報怨也¶
却之不見月餘遂挈家爲江上之逰(遺/事)¶
公泛江至江州愛其江山之勝因卜居于城¶
　外杜門不岀謁而來者不拒士大夫經由¶
　江上者徃徃不之公府而必到公家公延¶
　接無間每爲燕豆之欵踰年歡適忽有朝¶
旨不許岀城月申存在又更易守臣日降¶
<pb:KR2f0037_SBCK_024-17b>¶
　不下司文移以俟新守之到外間叵測無¶
　不震懼交逰中有來索與公徃復書簡者¶
有碎公所書碑刻牌額者公亦自期以死¶
&KR0357;息俟命而巳閱數日乃移南康居住蓋¶
縁王宷得罪疾公者乗此時以怖公也劉¶
待制器之聞之以書抵公曰此乃鶴相恐¶
脅濮上之䇿&KR0458;止此耳(遺/事)¶
公晚年益&KR0018;天下重名蔡氏之黨必欲殺公¶
以快意時王寀得罪而公適居江州䜛者¶
　以爲公來居宷之郷郡因危言䧟公頼¶
<pb:KR2f0037_SBCK_024-18a>¶
　徽宗聖察止令移居南康及後方㓂嘯聚¶
　又造飛語言公之壻爲㓂所劫取欲以相¶
　中傷復有楚州之命蓋公所論京卞皆披¶
　摘其用心而發露其潜慝蔡氏最所忌嫉¶
　故得禍比同時諸公爲最酷猶以　徽宗¶
　保全不至死也(遺/事)¶
公徙居山陽也經由江都時淮帥毛友達可¶
　或疑其蔡氏腹心勸公晦跡而過公曰吾¶
　無私憾於蔡氏蔡氏之人豈無是非之公¶
　乎乃先遣書遺之毛報書加禮有公立朝¶
<pb:KR2f0037_SBCK_024-18b>¶
　行巳之道願望見而不可得之語即出郊¶
&KR0248;公語頗輸誠公亦待之無間後聞其奏¶
報方㓂事不爲欺隱以書譽之於舊曰蔽¶
　遮江淮沮遏賊&KR0020;斯人有助也蓋公與人¶
爲善不分彼此大率如是晚進後軰因公¶
激發黙化而爲善者不可一二舉也(遺/事)¶
公性至孝事親承順顔色使親庭無不適之¶
意居䘮毀瘠如禮廬墳茹&KR0188;連年有甘露¶
芝草之瑞於兄弟友愛&KR0057;至伯氏早世公¶
　撫䘏其&KR0012;教養嫁娶使皆有所成立&KR0004;奏¶
<pb:KR2f0037_SBCK_024-19a>¶
&KR0024;恩澤捨巳子而先伯父之子及後貶責¶
以至終身諸子皆白衣未甞有不滿之意¶
(遺/事)¶
公性謙和與物無競與人議論率多取人之¶
長雖見其短未甞面折唯微示意以警之¶
　人多退省愧服&KR0057;好&KR0324;進後輩一言一行¶
苟有可取即譽美傳&KR0045;謂巳不能公平生¶
手不執錢不視權衡貨殖之事未甞講論¶
唯於農田不廢詢訪以米之貴賤而察&KR0010;¶
之豐凶也然常語人則曰有國家豈能忘¶
<pb:KR2f0037_SBCK_024-19b>¶
　利或孳孳而營之或臨事必以爲言此前¶
　賢以爲戒也(遺/事)¶
公雖閑居容止常莊言不苟發雖盛暑見子¶
　孫軰未甞不正衣冠一日甞與家人語家¶
　人戯問實否公退自責者累日豈吾甞有¶
欺於人耶何爲有此問也御下&KR0057;有禮法¶
未甞以非&KR0011;罵人(遺/事)¶
公有斗餘酒量每飲不過五爵雖㑹親戚間¶
　有歡適不過大白滿引恐以長飲廢事每¶
　日有定課自雞鳴而起終日冩閱不離小¶
<pb:KR2f0037_SBCK_024-20a>¶
　齋倦則就枕旣窹即興不肯偃仰枕上每¶
　夜必置行燈於床側自提就案人或問公¶
　何不呼喚使令者公曰起止不時若渉寒¶
　暑則必動其念此非可常之道偶吾性安¶
　之故不欲以勞人也(遺/事)¶
公智明慮逺事無大小必原始要終驗如符¶
　契又通易數如靖康變故隆祐垂簾國家¶
　中興之事往往甞預言之士大夫間有親¶
　聞者(遺/事)¶
李丞相伯紀爲柱史坐論水&KR0013;謫有書與公¶
<pb:KR2f0037_SBCK_024-20b>¶
求華嚴奥旨若將忘世者公以狄梁公得¶
筏猶捨之語報之且謂李文靖王文正二¶
　公皆好佛者未甞&KR0378;其教文而專以衛物¶
爲心文靖爲相以不擾之說報罷内外所¶
陳利害文正當軸終日端黙包兵革以待¶
夷狄勉其繼踵二公於筌筏之外書辭數¶
千言及後伯紀果大用識者歎公澡鑑且¶
服公之至論也(遺/事)¶
徐師川以才氣自&KR0018;少肯降志於人常言吾¶
　於魯直爲舅氏然不免有所竊議至於了¶
<pb:KR2f0037_SBCK_024-21a>¶
　翁心誠服之毎見公或經旬月必設拜禮¶
　忠宣范公晚年益以天下自任&KR0057;留意人¶
　材或問其所儲蓄人材可爲今日用者荅¶
　曰陳瓘又問其次曰陳瓘自好也蓋言公¶
　可以獨當天下之重也宣和之末人憂大¶
　厦之將顚或問㳺定夫察院以當今可以¶
　濟世之人定夫曰四海人材不能周知以¶
　所知識陳了翁其人也劉器之亦甞因公¶
　病使人勉公以毉藥自輔云天下將有頼¶
　於公當力加保養以待時用也其爲賢士¶
<pb:KR2f0037_SBCK_024-21b>¶
　大夫所欽屬如此(遺/事)¶
公自遷責所居必葺小齋終日冩閱内典觀¶
　經史二十餘年如一日未甞少懈以所抄¶
　録名曰知恩殆千餘軸又雜觀百家之文¶
毉卜等書開卷得益者亦片&KR0083;記録粘于¶
　壁間環座旣遍即合爲一䇿名曰壁記如¶
　此者又數十&KR0125;(遺/事)¶
張丞相天覺晚年亦好佛書重道建華嚴閣¶
　作醮籙㑹黃冠釋子紛紛奔趨之公雖甞¶
　&KR0013;其薦引然素未相識及通書也至是代¶
<pb:KR2f0037_SBCK_024-22a>¶
　書簡之曰辟榖非眞道談空失自然何如¶
勲業地無愧是神仙及在山陽方與賔舊¶
㑹食見邸報有天覺所上遺表遽止酒而¶
　起歎傷異常客有以爲疑者公曰張固非¶
　粹德且復才踈然時人歸向之今其云亡¶
　絶人望矣近觀天時人事必有變革正恐¶
　雖有盛德者未必孚上下之聽殆難濟也¶
　未幾公亦感疾浸至大故(遺/事)¶
陳瑩中與&KR0028;止叔沼與滎陽公書問其言前¶
　輩與公之交逰必平闕書云某公某官如¶
<pb:KR2f0037_SBCK_024-22b>¶
　稱器之則曰待制劉公之&KR0011;其與已同等¶
　則必斥姓名示不敢尊也如曰㳺酢謝良¶
　佐云此皆可以爲後生法(童蒙/訓)¶
陳瑩中甞言學者湏常自試以觀巳之力量¶
　進否易曰或躍在淵自試也此聖學也(童/蒙)¶
(訓)¶
陳左司瓘送其姪淵責沈文曰予元豐乙丑¶
　夏爲禮部貢院&KR0039;檢官適與校書郎范公¶
　淳夫同舎(是時先公爲/袐書省正字)公甞論顔子不遷怒¶
　貳過惟伯淳能之予問公曰伯淳誰也公¶
<pb:KR2f0037_SBCK_024-23a>¶
　黙然乆之曰不知有程伯淳邪予謝曰生¶
　長東南實未知也予常以寡陋自愧了翁¶
　之子正由云了翁自是每得明道先生之¶
　文必冠帶然後讀之(范太史遺事〇&KR0027;山先生/題責沈後曰了翁以蓋丗)¶
(之才邁往之氣包括宇宙宜其自視無前矣乃退然/不以賢知自居而以不聞先生長者之名爲愧非有)¶
(尊徳樂義之誠心而以自勝爲疆何以及此髙文大/筆著之簡&KR0125;使丗之自廣而狹人者有所矜式豈曰)¶
(少&KR0024;/之哉)¶
建中之&KR0004;右司諌陳公瑩中論蔡氏弟兄忤¶
　㫖竄嶺表公之南遷不以其罪舉天下憤¶
　惜之無敢言者名&KR0032;黨籍餘二十年轉徙¶
<pb:KR2f0037_SBCK_024-23b>¶
　道途無寧&KR0010;卒以窮死&KR0004;京爲翰林學士¶
　承旨以辭命爲職潜姦隱慝未形於事雖¶
　位通顯世之人蓋莫知其非也公於是時¶
　力言京不可用用之必爲腹心患宗社安¶
　危未可知也聞之者往往甚其言以爲京¶
　之惡不至是巳而結嬖倖竊國柄矯誣先¶
　烈怙寵妄作爲宗社禍悉如公言於是人¶
　始服公爲蓍&KR0027;也昔王文公安石以學行¶
　&KR0018;時望　神宗皇帝引叅大政士大夫相¶
　慶於朝謂三代之治可以立致吕公獻可¶
<pb:KR2f0037_SBCK_024-24a>¶
　獨以爲不然抗章論之雖文正温公猶以¶
　爲太遽欲獻可姑緩未幾多變更　祖宗¶
　故事以興利開邊爲先務諸公雖悉力交¶
　攻之莫能奪其流毒至于今未殄也故温¶
　公毎謂人曰獻可之先見余所不及心誠¶
　服之余以謂公之於京言之於未用之前¶
　獻可於文公論之於旣用之後則公之先¶
　見於獻可有光矣(&KR0027;山撰公/祠堂記)¶
<pb:KR2f0037_SBCK_024-24b>¶
#+PROPERTY: JUAN 24
#+PROPERTY: FILE SB02n0033-043五朝名臣言行錄-卷第四之三.
<pb:KR2f0037_SBCK_024-1a>¶
　　　四之三¶
　　　　太尉衛國髙烈武王¶
　　王名瓊家丗燕人徙亳州之蒙城事¶
　　太宗爲御龍直指揮使累遷歸義軍節¶
　　度使殿前都指揮使景德元年從幸澶¶
　　淵有功明年以病求解兵柄授檢校太¶
　　尉忠武軍節度使三年薨年七十二王¶
　　曾孫女配　英宗皇帝是爲　宣仁聖¶
　　烈皇后云¶
太平興國四年從征太原　太宗引兵自幽¶
<pb:KR2f0037_SBCK_024-1b>¶
　州還聞虜兵盛至留王夜作引龍直樂于¶
　御營遲明王度車駕已逺潰圍轉戰以岀¶
　至行在所而六班卒不至　太宗欲誅六¶
　班王曰　陛下晨夕兼行令不蚤下主將¶
　之罪也今衛士皆以材勇選從下太原有¶
　功未賞盡誅之可虖　帝怒遂釋(王禹玉撰/神道碑)¶
髙瓊以歸義節度使爲并州馬歩軍都部署¶
　潘美亦在太原舊制節度領軍職者居上¶
　瓊以美舊臣表請居下瓊後爲歩軍都指¶
　揮使㑹戍兵以廪食陳弱譁言者瓊知之¶
<pb:KR2f0037_SBCK_024-2a>¶
　一日巡營士卒方聚食因取其飯啖之謂¶
　曰邊鄙無事而坐飽此冝知幸也(蒙/求)¶
管軍貟闕王兼領二司王乃言曰臣老矣如¶
　有負薪之憂誰爲可任者先朝自殿前而¶
　下各置副都指揮使及都虞候常有十人¶
　職近事親易以第進又使士卒預識其威¶
　名緩急臨戎上下得以附習此軍制之大¶
　要也　上從之(神道/碑)¶
景德元年契丹直抵澶州　眞宗北幸駐驆¶
韋城大臣有勸　上南巡者召問王行幄¶
<pb:KR2f0037_SBCK_024-2b>¶
　王惖然曰虜去國逺闘&KR0020;不能持乆况羽¶
　檄召天下兵行且至進則可以决有功今¶
　止軍不發衆情大惑誰爲　陛下建此者¶
　眞宗曰將更議於大臣王曰　天子親御¶
　六軍蒙犯霜露國之安危事在轉漏尚何¶
　議也遂發韋城次澶州將抵浮橋左右猶¶
　躊&KR2458;未進王下馬自扶輦擁衆渡河旣而¶
　請　帝御北城觀兵漢軍望黄蓋皆仰呼¶
　萬&KR0010;而虜人亦大呼聲聞數十里其種酋¶
　皆駭視失色有頃弩伏發射契丹貴將撻¶
<pb:KR2f0037_SBCK_024-3a>¶
　覽死遂奉書請盟師還賜燕于行宫而李¶
　繼隆石保吉魏咸信酒酣爭功王曰　天¶
　子神武一舉而折敵公等何功之與也繼¶
　隆等愧甚(神道碑○又記聞曰/上在澶淵南城/殿前都指揮使髙瓊因請幸河北曰)¶
(陛下不幸北城北城百姓如䘮考妣馮拯在旁呵之/曰髙瓊何得無禮瓊怒曰君以文章爲大臣今虜&KR0016;)¶
(充斥如此猶責瓊無禮君何不賦一詩詠退虜&KR0016;邪/上乃幸北城至浮橋猶駐輦未進瓊以所執檛築輦)¶
(夫背曰何不亟行今巳至此尚何疑焉/上乃命進/輦旣至登北城門樓張黄龍旗城下將士皆呼萬&KR0010;)¶
(氣&KR0020;百倍㑹虜大將撻覽中弩死虜衆遂退他日/上命冦凖召瓊詣中書戒之曰卿夲武臣勿強學儒)¶
(士作書語也○又談叢曰契丹侵澶萊公相/眞宗/北伐臨河未度是夕内人相泣明日叅知政事王欽)¶
(&KR0002;請幸金陵樞宻副使陳堯叟請幸蜀/眞宗以問/諸將王曰蜀逺欽&KR0002;之議是也/上與後宫御樓船)¶
<pb:KR2f0037_SBCK_024-3b>¶
(浮汳而下數日可至殿上皆以爲然公大驚色脫王/徐曰但/陛下去都城一歩則城中別有主矣吏卒)¶
(皆北人家在都下將歸事其主誰肯送/陛下者金/陵豈可到邪公又喜過望曰瓊知此何不爲/上駕)¶
(邪王乃大呼逍遥子公掖/帝以升遂渡河而成功/○又元城語録曰/太祖與羣臣言未甞文談蓋欲)¶
(激厲將士之氣此漢髙祖溺儒冠之意也至/太宗/好文方戰爭之時多作詩賦羣臣屬和故武事不競)¶
(卒有潘美之敗及澶淵之役/章聖旣渡大河至浮/橋一半髙瓊執御轡曰此處好喚宰相吟兩首詩也)¶
(蓋當時宰相王欽&KR0002;陳堯叟軰好爲詩賦以薄此輩/故平日憾之而有此語○又蘇子曰王郎反河北丗)¶
(祖得鉅鹿信都兵議者以爲可因二郡兵自送還長/安惟邳彤不可以爲公旣西則邯鄲之兵不肯&KR0162;父)¶
(母背成主而千里送公其離散逃亡可必也丗祖深/感其言而止此東漢興亡之决邳彤可謂漢之元臣)¶
(矣髙瓊之言大略似/之皆一代雄桀也)¶
它日衛士有白禀粟陳腐者王曰邊防戰守¶
<pb:KR2f0037_SBCK_024-4a>¶
　之兵暴露寒苦而所食粟與䜴同色&KR0002;等¶
　日旣食太官月所給又先進様於　上前¶
　豈特諸軍比也有一言以動吾軍者斬於¶
　是衆莫敢有言其後王&KR0013;疾乆不出輙有¶
遺陳粒殿下者中貴人得之以聞人賜精¶
米一斛王嘆曰安有是邪遂以疾辭典軍¶
(神道/碑)¶
王素爲冦凖所知而王欽&KR0002;以南廵之議恨¶
凖凖罷相欽&KR0002;知樞宻院王疾甚　眞宗¶
趣駕欲臨問欽&KR0002;乃言天子問疾所以寵¶
<pb:KR2f0037_SBCK_024-4b>¶
　勲臣今瓊無破敵之功不可徃　帝乃止¶
(神道/碑)¶
眞宗甞問卿子幾人曰臣子十有四人臣誠¶
　愚不肖然未甞不教以知書於是賜諸經¶
　史於其家每戒諸子母曲事要埶以蘄進¶
身&KR0002;吾奮節行間至秉旄&KR0207;豈因人力哉¶
　又甞與諸子論蔚昭敏李斌之爲人諸子¶
　曰此衆之所非也王曰吾常與此二人者¶
　言其忠質一心無銖髮敢欺朝廷衆之所¶
非吾之所取也(神道/碑)¶
