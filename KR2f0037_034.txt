# -*- mode: mandoku-view; -*-
#+TITLE: 三朝名臣言行錄
#+DATE: 2015-09-10 23:32:55.179324
#+PROPERTY: ID KR2f0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 34
#+PROPERTY: FILE SB02n0032-054三朝名臣言行錄-卷第十四之四.
<pb:KR2f0037_SBCK_034-1a>¶
　　　十四之四¶
　　　　節孝徐先生¶
　　先生名積字仲車楚州山陽人中進士¶
　　第　神宗朝數召對以耳疾不能至元¶
　　祐年就除楊州司户叅軍楚州教授¶
　　徽宗即位特改宣德郎累乞致仕不報¶
　　崇寧二年特除西京嵩山中嶽廟逾月¶
　　卒年七十六政和六年賜謚節孝處士¶
先生自兒童不爲嬉戯寡言&KR0015;莊毅如成人¶
　父羅城君卒先生始三嵗晨昏匍匐床下¶
<pb:KR2f0037_SBCK_034-1b>¶
　求其父甚哀太夫人一日使讀孝經輙流¶
　涕不能止是時太夫人携先生育於陜右¶
　外家事母篤孝朝夕冠帶問起居一日幞¶
　頭晨省外氏諸婦大&KR0015;之翌日復如是&KR0015;¶
　不巳&KR0013;&KR0015;旬日彌恪自是至老不廢居家¶
　必冠帶當暑絺綌必重(王資深撰行狀○又童/蒙訓云先生因具公裳)¶
(見貴官忽自思云見貴官尚必用公裳豈有朝夕/見母而不具公裳者乎遂晨夕具公裳揖其母)¶
旣冠徒歩從安定先生學安定門下踰千人¶
　以别室處之遣婢視飲食澣濯盛寒惟一¶
　衲裘以米&KR0300;漿甕中日食數塊而已安定¶
<pb:KR2f0037_SBCK_034-2a>¶
　使其徒餽之食不受將還受一飯而行曰¶
　先生之命不可終違甞曰吾於安定之門¶
　所得多矣言之在耳一字不違也(行狀〇又/童蒙訓云)¶
(仲車先生初從安定胡先生學潜心力行不復仕進/其學以至誠爲夲積思六經而喜爲文詞老而不衰)¶
(先生自言&KR0004;見安定先生退頭容才偏安定厲聲云/頭容直積因自思不獨頭容心亦要直也自此不敢)¶
(有邪心〇又安定行録云了翁甞問先生佛氏有悟/門儒者有之否先生曰有之問先生之悟門云何曰)¶
(積昔從安定先生學先生晚畜二侍&KR0078;諸弟子莫見/一日因延食中堂二女子侍側食巳積請於安定曰)¶
(門人或問見/侍子否何以告之安定/曰莫安排積由是有得此積之悟門也)¶
二叔父議析居先生涕泣止之不可於是請¶
　二叔父先取所欲餘書十篋弊屋數間而¶
<pb:KR2f0037_SBCK_034-2b>¶
　巳先生怡然受之二叔父殁家事替先生¶
　事叔母如母送死無不備先生事母謹嚴¶
　非有大故未甞去其側日具太夫人所嗜¶
　或不獲即奔走闤市若有所亡人或慕其¶
　純孝損直以售之親戚故人人致甘毳誠¶
　不至禮不恭弗受也所奉饌皆手自調味¶
　太夫人飲食時先生率家人在左右爲兒¶
　嬉或謳歌以說之故太夫人雖在窮巷而¶
　奉養與富貴家等無須&KR0119;不快也應舉貢¶
　禮部不忍一日去其親遂徒歩載母西入¶
<pb:KR2f0037_SBCK_034-3a>¶
　京師一日借人書&KR0125;經夕還之人知其必¶
　不校乃誣曰&KR0125;中有金葉先生遜謝賣衣¶
　償金聞者皆不平強使歸金先生終不受¶
　平居日未甞事聲律及試有司亦以賦中¶
　第同牓第一人許安世率同年數十人拜¶
　太夫人於堂上仍以百千爲太夫人壽數¶
　往返先生終拒之先生年過壯未娶或勉¶
　之荅曰娶非其人必爲母病予非敢忘嗣¶
　固有待也先生以羅城君諱石平生不用¶
　石器遇石則避而不踐或謂先生曰天下¶
<pb:KR2f0037_SBCK_034-3b>¶
用石多矣必避之然後爲孝歟他日山行¶
奈何先生曰此吾私迹則然吾豈固避之¶
哉吾遇之怵然傷吾心乃思吾親不忍加¶
足其上他日若有君命敢從私乎(行/狀)¶
太夫人旣以疾終先生號慟嘔血絶而復&KR0171;¶
哭不輟聲水漿不入口七日廬墓三年卧¶
苫枕塊縗絰不去身至雪夜哀號伏墓呼¶
太夫人問寒否如平生困委僵仆手足皆¶
裂不頋也翰林吕溱甞造廬下見其飲食¶
聞其號哭垂涕曰想見&KR0017;神中夜聞此聲¶
<pb:KR2f0037_SBCK_034-4a>¶
　亦湏爲公泣所居茅舎不蔽風雨而農夫¶
　樵父瞻仰如神有争訟者必造之先生以¶
　義裁决皆恱服而去不復造有司每嵗甘¶
　露降於墳域必逾月郡縣吏民無長少日¶
　至東郭焚香致恭城中爲虚競獻粟帛藥¶
　劑悉無所受隣邑之人環廬擁道移市就¶
　之踰月乃止太守迎先生入學嵗四月降¶
　甘露於所舎太夫人墳左有杏一本兩枝¶
　數年矣一日兩枝之端忽漸相向踰時遂¶
　合今尚存也先生居州學教授舎尚設考¶
<pb:KR2f0037_SBCK_034-4b>¶
　妣几筵晨昏起居執㸑滌器饋食如生冬¶
　以火温衾席夏揮扇去蚊蚋思母平時所¶
　甘日以供祀未甞一日不奉酒也(行/狀)¶
先生甞患郷飲之禮世乆不見率郡守舉行¶
其儀閭巷郷老皆使與飲又著文勸諭其¶
　子弟室家是日士民在泮者蓋千人(行/狀)¶
先生平日教學者毎以治心養氣四字爲先¶
　曰脩身務學爲文之要莫大於此其効甚¶
　明其術甚易晚乃著書未成而病甞曰吾¶
　之書大要以正治心以直養氣而巳四方¶
<pb:KR2f0037_SBCK_034-5a>¶
　士大夫上謁請見者無虚日先生酬荅不¶
　倦忘寢與食或問立朝之要則必曰以正¶
　輔乎君或問脩身之要則必曰以正脩其¶
　身自逺方&KR0009;匣軸請教者乃大書一正字¶
　與之諸生有逾年不省侍者以私財遣之¶
　使歸(行/狀)¶
先生天文之學&KR0057;造其妙門人問之則曰昔¶
　有學天文於譙周者周曰天下事可學者¶
　甚多何獨天文(行/狀)¶
先生居山陽郷校幾三十年事先聖如一日籩¶
<pb:KR2f0037_SBCK_034-5b>¶
　豆器皿必自盥濯春秋釋菜必數日齊戒¶
　諸生無家者毎嵗時置酒與之飲其殁於¶
　學者皆葬徐氏地中無人奉烝甞者數百¶
　人設廣坐祭之(行/&KR0250;)¶
先生自少戒殺見聚螘&KR0357;然惟恐踐之未甞¶
　誦佛書而每論佛必得其要平日黙處一¶
室幾若與世相忘至其論天下事則衮衮¶
　不倦有客自廣東奉使歸見先生語邊事¶
先生因論二廣山川險易堡塞踈宻畨禺¶
搶手利害口誦手畫若數一二使者歎曰¶
<pb:KR2f0037_SBCK_034-6a>¶
　不出戸而知天下者徐公是也(行/狀)¶
先生於前代名將酷慕諸葛武侯以其所學¶
　之廣所養之厚也甞謂兵者實大賢盛德¶
　之事非小才小智所能用不獨用之難也¶
　言之亦難若其所養不至而易言之鮮不¶
　敗事(行/狀)¶
先生自少及老日作一詩爲文率用腹藁口¶
　占其子書之作大河詩二百餘韻一夕乗¶
　興自書不改一字甞曰文字在&KR0336;中出之¶
　未暇者不可勝記晚年益好觀書目力視¶
<pb:KR2f0037_SBCK_034-6b>¶
　小字不衰自得耳疾不發逺書其欲荅者¶
　率以小詩報之然詩亦不至京師(行/狀)¶
先生居官得禄奉祭祀外悉付家人未甞問¶
　有無至親舊急難則罄所有赴其急或脫¶
　衣衣之率以爲常故居州序三十年未甞¶
　一日絶禄而家徒四壁立(行/狀)¶
先生一日升堂訓諸生曰諸君欲爲君子而¶
　使勞巳之力費巳之財如此而不爲猶之¶
　可也不勞巳之力不費巳之財何不爲君¶
　子郷人賤之父母患之如此而不爲猶之¶
<pb:KR2f0037_SBCK_034-7a>¶
　可也父母欲之郷人榮之何不爲君子又¶
　曰言其所善行其所善思其所善如此而¶
　不爲君子者未之有也言其不善行其不¶
　善思其不善如此而不爲小人者未之有¶
　也(行/狀)¶
先生以病廢人事惟里閭故舊親戚之䘮遣¶
　吊祭親治辦如平日滌罌缸貯酒拜而後¶
　遣之(安定言/行録)¶
先生病革門人問之先生遽以衣覆首曰不¶
　巾不敢延坐又謂其子曰君子命在湏&KR0119;¶
<pb:KR2f0037_SBCK_034-7b>¶
　恍惚之間然而不敢少忘禮義并舉曽子¶
　易簀之事因誦檀弓一篇誦畢而化(行/狀)¶
傅尚書墨卿&KR0004;尉江都往來山陽深爲節孝¶
　先生所知或問先生所爲知墨卿者先生¶
　曰方　欽聖升遐楚之郡縣官若寓若客¶
　皆集服臨郡廷下惟傅尉容稱其服吾是¶
　以賢之(安定言/行錄)¶
#+PROPERTY: JUAN 34
#+PROPERTY: FILE SB02n0033-063五朝名臣言行錄-卷第六之三.
<pb:KR2f0037_SBCK_034-1a>¶
　　　六之三¶
　　　　丞相晏元獻公¶
　　公名殊字同叔撫州臨川人以神童召¶
　　試擢袐書省正字召試中書累遷知制¶
　　誥入翰林爲學士遷左庶子　仁宗即¶
　　位拜樞宻副使出知應天府召爲三司¶
　　使拜叅知政事岀知亳陳州復爲三司¶
　　使康定初知樞宻院事遂爲樞宻使進¶
　　同中書門下平章事慶暦中知頴陳許¶
　　州以觀文殿大學士知永興軍徙河南¶
<pb:KR2f0037_SBCK_034-1b>¶
　　府以疾請訪毉藥京師因留侍經筵踰¶
　　年薨年六十五¶
晏公殊父夲撫州手力節級晏公㓜能爲文¶
　李虚已知滁州一見竒之許妻以女因薦¶
　於楊大年大年以聞時年十三　眞宗靣¶
　試詩賦疑其&KR0043;成明日再試文采愈美¶
　上大竒之即除袐書省正字令於龍圖閣¶
　讀書師陳彭年陳彭年亦撫州人有文學¶
　而姦邪丁謂薦之置　上左右使其譽已¶
(温公/日録)¶
<pb:KR2f0037_SBCK_034-2a>¶
晏元獻公爲童子時張文節薦之於朝廷召¶
　至闕下適值御試進士便令公就試公一¶
　見試題曰臣十日前巳作此賦有賦草尚¶
　在乞別命題　上極愛其不隱及爲館職¶
時天下無事許臣寮擇勝燕飲當時侍從¶
　文館士大夫各爲燕集以至市樓酒肆徃¶
　徃皆供帳爲遊息之地公是時貧甚不能¶
　出獨家居與昆弟講習一日選東宫官忽¶
　自中批除晏殊執政莫諭所因次日進覆¶
　上諭曰近聞館閣臣寮無不嬉遊燕賞彌¶
<pb:KR2f0037_SBCK_034-2b>¶
　日繼夕惟殊杜門與兄弟讀書如此謹厚¶
　正可爲東宫官公旣受命得對　上靣諭¶
除授之意公語言質野對曰臣非不樂燕¶
　遊者直以貧無可爲之具臣&KR0002;有錢亦湏¶
　徃但無錢不能岀耳　上益嘉其誠實知¶
事君體眷注日深　仁宗時卒至大用(筆/談)¶
公旣佐佑東宮　眞宗所以諮訪多以方寸¶
　小紙細書問之由是叅與機宻凢所對必¶
　以其藁進示不&KR0165;其後悉閱　眞宗閤中¶
遺書得公所進藁&KR0011;爲八十卷藏之禁中¶
<pb:KR2f0037_SBCK_034-3a>¶
　人莫之見也(神道/碑)¶
眞宗遺詔　章獻明肅太后權聽軍國事宰¶
　相丁謂樞宻使曹利用各欲獨見奏事無¶
　敢决其議者公建言群臣奏事　太后者¶
　垂簾聽之皆毋得見議遂定(神道/碑)¶
章聖皇帝判南衙時　章獻太后得幸張&KR0132;¶
　有力焉天聖中　太后以&KR0132;爲樞宻使殊¶
　言樞宻與中書爲兩府同任天下大事朝¶
　廷雖乏賢亦冝以中材者處之如&KR0132;者但¶
　冨貴之可也忤　太后旨坐以笏擊僕&KR0032;¶
<pb:KR2f0037_SBCK_034-3b>¶
　出守南京(名臣/傳)¶
公留守南京大興學校以教諸生自五代以¶
　來天下學廢興自公始(神道/碑)¶
太后謁太廟有請服衮冕者　太后以問公¶
　公以周官后服對(神道/碑)¶
章懿之崩李淑護葬晏殊撰志文志言生女¶
　一人早卒無子　仁宗恨之及親政内岀¶
　志文以示宰相曰　先后誕育朕躬殊爲¶
　侍從安得不知乃言生一公主又不育此¶
　何意也吕文靖曰殊固有罪然宫省事袐¶
<pb:KR2f0037_SBCK_034-4a>¶
　臣備位宰相是時雖略知之而不得其詳¶
　殊之不審理容有之然方　章獻臨御&KR0002;¶
　明言　先后實生聖躬事得安否　上黙¶
　然良乆命岀殊守金陵明日以爲逺改守¶
　南都及殊作相八大王疾革　上親徃問¶
　疾王曰叔乆不見官家不知今誰作相¶
　上曰晏殊王曰此人名在圖䜟胡爲用之¶
　上歸閱圖䜟得成敗之語并記志文事欲¶
　重黜之宋祁爲學士當草白麻爭之乃降¶
　二官知潁州詞曰廣營産以殖貲多役兵¶
<pb:KR2f0037_SBCK_034-4b>¶
　而規利以它罪羅織之殊免深譴祁之力¶
　也(龍川/志)¶
自公復召用而趙元昊反師岀陜西天下&KR0102;¶
　於兵公數建利害請罷監軍無以陣圖授¶
　諸將使得應敵爲攻守及制財用爲岀入¶
　之要皆有法天子悉爲施行自宫禁先以¶
　率天下而財賦之職悉歸有司卒能以謀¶
　臣元昊使聽約束乃還其王號(神道/碑)¶
公爲人剛簡遇人必以誠雖處冨貴如寒士¶
　罇酒相對歡如也得一善稱之如巳岀當¶
<pb:KR2f0037_SBCK_034-5a>¶
　丗知名之士如范仲淹孔道輔等皆岀其¶
　門及爲相益務進賢材當公居相府時范¶
　仲淹韓&KR0318;冨弼皆進用至於臺閣多一時¶
　之賢　天子旣厭西兵閔天下困&KR0102;奮然¶
　有意遂欲因群材以更治數詔大臣條天¶
　下事方施行而小人權倖皆不便明年秋¶
㑹公以事罷而仲淹等相次亦皆去事遂¶
　已(神道/碑)¶
公自少篤學至其病亟猶手不釋卷其爲政¶
　敏而務以簡便其民其於家嚴子弟之見¶
<pb:KR2f0037_SBCK_034-5b>¶
有時事寡姉孝謹未甞爲子弟求恩澤其¶
　在陳州　上問宰相曰晏殊居外未甞有¶
　所請其亦有所欲邪宰相以告公公自爲¶
表問起居而巳故其薨也　天子尤哀悼¶
　之(神道/碑)¶
公剛峻簡率盗入其第執而榜之旣委頓以¶
　送官扶至門即死累典州吏民頗畏其悁¶
急云¶
