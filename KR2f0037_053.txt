# -*- mode: mandoku-view; -*-
#+TITLE: 三朝名臣言行錄
#+DATE: 2015-09-10 23:32:57.739214
#+PROPERTY: ID KR2f0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 53
#+PROPERTY: FILE SB02n0033-097五朝名臣言行錄-卷第九之七.
<pb:KR2f0037_SBCK_053-1a>¶
　　　九之七¶
　　　　尚書余襄公¶
　　公名靖字安道韶州曲江人舉進士試¶
　　書判拔萃擢集賢校理坐言事落職貶¶
　　監筠州酒稅慶曆中除右正言修起居¶
　　注知制誥出知吉州改將作少監分司¶
　　南京更授左神武大將軍辭不就知䖍¶
　　州丁父憂起爲祕書監經制廣南東西¶
　　路盗賊知潭州改青州召爲廣西體量¶
　　安撫使移知廣州　英宗即位拜工部¶
<pb:KR2f0037_SBCK_053-1b>¶
　　尚書代歸道病卒年六十五¶
公爲人質重剛勁而言語恂恂不見喜怒自¶
　少博學強記至於歷代史記雜家小&KR0003;隂¶
　陽律曆外曁浮屠老子之書無所不通(歐/陽)¶
(公撰神/道碑)¶
范文正以言事忤大臣貶知饒州諫官御史¶
　緘口避禍無敢言者公獨上書曰　陛下¶
　親政以來三逐言事者矣&KR0002;習以爲常不¶
　甚重惜恐鉗天下之口不可不戒書旣上¶
落職監筠州酒稅尹公洙歐陽公脩相繼¶
<pb:KR2f0037_SBCK_053-2a>¶
抗䟽論列又以書讓諌官亦得罪逺謫時¶
　天下賢士大夫相與惜其去號爲四賢(蘇/台)¶
(文撰/行狀)¶
慶曆三年上增置諫官以開廣言路親筆¶
　公姓名除右正言公感激奮勵遇事輒言¶
　無所回避是年太白犯&KR0010;星于太微端門¶
　之右公論之曰金火罰星與&KR0010;相犯皆主¶
　兵䘮及饑蓋木爲德金爲刑惟金沴木五¶
　行所忌願　陛下責躬修德以謝天變未¶
幾火開寳寺塔　上遣中貴人取塔基舊¶
<pb:KR2f0037_SBCK_053-2b>¶
　瘞舎利入禁中相傳以爲能岀光景自¶
　天子至于宫掖&KR0258;岀寳貨將復營建舉京¶
　師王公大姓莫不信嚮公論之曰天火之¶
　致夲是災變朝廷所冝誡懼以荅天意且¶
　自西陲用兵以來民苦賦役不聊其生至¶
　有父子夫婦携手赴井死者其窮至矣今¶
　復以其膏血之餘營建佛塔非所以荅天¶
　戒慰民心也昔梁武帝造長干塔亦有舎¶
　利光恠及臺城之敗何能致福於人此亦¶
　可以爲鑒矣公之論事不避忌諱大率&KR0011;¶
<pb:KR2f0037_SBCK_053-3a>¶
　此(行狀○又筆談云開寳塔災得舊&KR0287;舎利迎入内/庭傳言頗有光恠將復建塔余襄公言彼一塔不)¶
(能自衛何福可及於民凡腐草皆有光水精及/珠之圎者夜亦有光烏足異也/仁宗從之)¶
慶曆元年才人張氏進封脩媛四年以脩媛¶
　丗父職方貟外郎堯佐提&KR0039;開封府縣鎮¶
　公事右正言余靖上言堯佐不當得此差¶
　遣一堯佐不足爲輕重但鑒郭后之禍興¶
　於揚尚　上曰朕不以女謁用人自有臣¶
　僚奏舉&KR0002;物議不允當與一郡(記/聞)¶
慶曆三年右正言余靖奉使契丹入辭書所¶
　奏事于笏各用一字爲目　上顧見之問¶
<pb:KR2f0037_SBCK_053-3b>¶
　其所書者何靖以實對　上指其字一一¶
　問之盡而後巳　上之聽納不倦如此(記/聞)¶
慶曆四年元昊納誓請和將加封&KR0125;而契丹¶
　以兵臨境上遣使言爲中國討賊且告師¶
　期請止毋與和朝廷患之欲聽重絶夏人¶
　而兵不得息不聽生事北邊議未决公獨¶
　以謂中國厭兵乆矣此契丹之所幸一日¶
　使吾息兵養勇非其利也故用此以撓我¶
　爾是不可聽朝廷雖是公言猶留夏&KR0125;不¶
遣而假公諫議大夫以報公從十餘&KR0016;馳¶
<pb:KR2f0037_SBCK_053-4a>¶
　岀居庸&KR0028;見虜於九十九泉從容坐帳中¶
　辯㭊徃復數十卒屈其議取其要領而還¶
　朝廷遂發夏&KR0125;臣元昊西師旣解嚴而北¶
　邊亦無事(神道/碑)¶
慶曆四年除知制誥復使契丹公前後三至¶
　虜中盡得情實坐甞爲胡語詩岀知吉州¶
(行&KR0250;○又劉貢父詩話云余尚書使契丹能爲胡語/契丹愛之及再徃虜情益親余作胡語詩虜主大喜)¶
(爲之釂觴/還坐貶官)¶
知䖍州丁父憂去官而蠻賊儂智髙䧟邕州¶
　連破嶺南州縣圍廣州乃即廬中起公爲¶
<pb:KR2f0037_SBCK_053-4b>¶
　袐書監知潭州即日馳在道改知桂州公¶
　奏曰賊在東而徙臣西非臣志也　天子¶
　嘉之即詔公經制廣東西賊盗乃趨廣州¶
　而智髙復西走邕州自智髙初起交趾請¶
　岀兵助討賊詔不許公以謂智髙交趾叛¶
　者冝聽岀兵毋沮其善意累䟽論之不報¶
　至是公曰邕州與交趾接境今不納必忿¶
　而反助智髙乃以便冝趣交趾㑹兵又募¶
　儂黃諸姓酋豪皆縻以職與之誓約使聽¶
　節制或疑其不可用公曰使不與智髙合¶
<pb:KR2f0037_SBCK_053-5a>¶
　足矣及智髙入邕州遂無外援旣而宣撫¶
　使狄青㑹公兵敗賊於歸仁智髙走入海¶
　邕州平公請復終䘮不許諸將班師以智¶
　髙尚在請留公廣西委以後事遷給事中¶
諌官御史列䟽言功多而賞薄再遷尚書¶
　工部侍郎公留廣西逾年撫緝完復嶺海¶
肅然又遣人入特磨襲取智髙母及其弟¶
　一人獻于京師斬之(神道/碑)¶
嘉祐五年交趾冦邕州殺五巡檢驛召公以¶
　爲廣西體量安撫使悉發荆湖兵以從公¶
<pb:KR2f0037_SBCK_053-5b>¶
　至則移檄交趾召其臣費嘉祐詰責之嘉¶
　祐惶恐對曰種落犯邊罪當死願留取首¶
　惡以獻即械五人送欽州斬于界上(神道/碑)¶
廣之番舶裝船舊皆取稅公奏罷之以徠逺¶
　啇又請立法戒當任官吏不得市南藥及¶
　公北歸不載南海一物云(行/狀)¶
公資性莊重量寛而容衆有知人之鑒其帥¶
　邊也任使賢勇各盡其材甞所稱薦亦多¶
　顯逹間常接人温容遜辭不欲一忤人意¶
　及諫諍人主論列時政排斥橫議抵觸忌¶
<pb:KR2f0037_SBCK_053-6a>¶
　諱不少廻避帥二廣首尾幾十年以恩信¶
　&KR0013;于異域如交趾大理特磿南詔之國皆¶
　可以頥指氣使公之文武之材可謂具矣¶
余靖夲名希古韶州人舉進士未預解薦曲¶
　江主簿王仝善遇之時知韶州者舉制科¶
　仝亦舉制科知州怒以爲玩巳捃其罪無¶
　所得唯得仝與希古接坐仝坐違勑停任¶
　希古杖臋二十仝遂閑居䖍州不復仕進¶
　希古更名靖取他州解及第景祐中爲館¶
<pb:KR2f0037_SBCK_053-6b>¶
　職爲范文正訟&KR0072;&KR0023;罪由是知名范公入¶
　叅大政引爲諫官袐書丞茹孝標䘮服未¶
　除入京師私營身計靖上言孝標冒哀求¶
　仕不孝孝標由是&KR0023;罪深恨靖靖遷龍圖¶
　閣直學士王仝數以書干靖求貨靖不能¶
　應其求孝標聞靖甞犯刑詐匿應舉乃自¶
　詣韶州宻求其案得之時錢子飛爲諫官¶
　方攻范黨孝標以其事語之子飛即以聞¶
　詔下䖍州問王仝靖隂使人諷仝令避去¶
　仝辭以貧不能岀靖置銀百兩於茶篚中¶
<pb:KR2f0037_SBCK_053-7a>¶
　託人餉之所託者恠其重開視&KR0060;銀而致¶
　茶於仝仝大怒及詔至州官勸仝對當日¶
　接坐者余希古今不知所在仝不從對稱¶
　希古即靖是也靖遂以將軍分司(記/聞)¶
<pb:KR2f0037_SBCK_053-7b>¶
