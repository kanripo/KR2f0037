# -*- mode: mandoku-view; -*-
#+TITLE: 三朝名臣言行錄
#+DATE: 2015-09-10 23:32:54.355698
#+PROPERTY: ID KR2f0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB02n0032-031三朝名臣言行錄-卷第三之一.
<pb:KR2f0037_SBCK_014-1a>¶
　　　三之一¶
　　　　太師潞國文忠烈公¶
　　公名彦愽字寛夫汾州介休人中進士¶
　　第景祐中爲殿中侍御史河東轉運副¶
　　使以龍圗閣學士知秦州徙益州慶暦¶
　　七年擢諌議大夫樞宻副使改叅知政¶
　　事貝州亂明鎬討之乆未克公請行因¶
　　以爲宣撫使賊平除禮部侍郎同中書¶
　　門下平章事皇祐三年御史唐介論公¶
　　語切　仁宗怒介貶英州別駕公亦出¶
<pb:KR2f0037_SBCK_014-1b>¶
　　知許州至和二年再入爲相嘉祐三年¶
　　以使相判河南府封潞國公歴判大名¶
　　太原府丁母憂起復使相加两將軍號¶
　　力辭得終䘮詔俸賜比宰臣之半亦辭¶
　　不受治平二年爲樞宻使熈寜六年拜¶
　　司空建節判河陽徙判大名府元豐三¶
　　年除太尉開府儀同三司復判河南㑹¶
　　王堯臣之子同老上書明其父功以公¶
　　爲證於是詔加河東永興節度使力辭¶
　　許之六年請老以守太師致仕元祐&KR0004;¶
<pb:KR2f0037_SBCK_014-2a>¶
　命平章軍國重事六日朝一月两赴經¶
　　筵五年復以太師致仕紹聖初降授太¶
　　子少保薨年九十二¶
文潞公夲姓敬其曽大父避石晉髙祖諱更¶
姓文至漢復姓敬入夲朝其大父避翼祖¶
諱又更姓文&KR0004;敬氏避諱各用其一偏或¶
爲文氏或爲苟氏然敬字從(巳力切/音&KR0068;)非苟¶
也從攴非文也俱非其一偏也(聞見/後録)¶
文潞公㓜時與群兒擊毬入柱穴中不能取¶
公以水灌之毬浮出司馬温公㓜與群兒¶
<pb:KR2f0037_SBCK_014-2b>¶
戯一兒墮大水甕中已𣳚群兒驚走不能¶
救公取石破其甕兒得出識者已知二公¶
之仁智不凢矣(聞見/録)¶
文潞公謂予言&KR0004;及第授大理評事知絳州¶
翼城縣未赴任有客李夲者三見訪而後¶
得見之且言夲有壻爲縣中廵檢幸公庇¶
之又言曰夲非獨奉干亦有以奉𦔳夲甞¶
知其邑戸口衆人猾難治因出一䇿文字¶
皆景跡人姓名其首姓張比潞公至姓張¶
人事己敗縣未能結正簿尉皆云某等在¶
<pb:KR2f0037_SBCK_014-3a>¶
此各嵗餘豈無過失爲此人所持幸君之¶
來必辦之矣於是公盡得其姦狀上于州¶
决配之邑人皆悚畏(東齋/記事)¶
寳元中河東闕漕使堂上議難得可任者章¶
郇公言聞縉紳間說文彦愽者磊落有稱¶
時吕許公曰恨不識也可召來靣詢之明¶
　日召至堂上許公都不交一談但睥睨不¶
　巳郇公強問其郷曲任使次第因問河東¶
事曰彦愽郷里無所不知郇公喜之文退¶
　許公歎曰此大有福人何所任用不可遂¶
<pb:KR2f0037_SBCK_014-3b>¶
自殿中侍御史差委明年就遷待制不岀¶
十年出將入相(趙康靖/公録)¶
文潞公在成都米價騰貴因就諸城門相近¶
院凢十八處减價糶賣仍不限其數張榜¶
通衢翌日米價遂减前此或限勝㪷以糶¶
或抑市井價直適足以増其氣熖而終不¶
能平其價大抵臨事當須有術也(東齋/記事)¶
文潞公知益州喜遊宴甞宴鈐轄廨舎夜乆¶
不罷從卒輙拆馬庌爲之薪不可禁遏軍¶
校白之座客服栗公曰天實寒可拆與之¶
<pb:KR2f0037_SBCK_014-4a>¶
神色自若飲如故卒氣沮無以爲變(記/聞)¶
樞宻直學士明鎬討貝州乆未下　上深以¶
爲憂問於两府叅知政事文彦愽請自徃¶
督戰八年正月丁丑以彦愽爲河北宣撫¶
使監諸將討貝州時樞宻使夏竦惡鎬凢¶
鎬所奏請多從中沮惟恐其成功彦愽奏¶
今在軍中請得便冝從事不中覆　上許¶
之閏月庚子朔克貝州擒王則初彦愽至¶
貝州與明鎬督諸將築距闉以攻城旬餘¶
不下有牢城卒董秀劉炳請穴地以攻城¶
<pb:KR2f0037_SBCK_014-4b>¶
　彦愽許之貝州城南臨御河秀等夜於岸¶
　下潜穿穴棄土於水晝匿穴中城上不之¶
　見也乆之穴成自教場中出秀等以&KR0260;&KR0129;¶
　塞之走白彦愽選敢死二百命指使將之¶
　銜枚自穴入有帳前虞候楊遂請行許之¶
　遂白軍士中有病欬者數人此不可去請¶
　易之從之旣出穴登城殺守者垂絙以引¶
　城外人城中驚擾賊以火牛突之登城者¶
　不能拒頗引却楊遂力戰身&KR0013;十餘創援¶
　槍刺牛牛却走賊遂潰王則張巒卜&KR0123;與¶
<pb:KR2f0037_SBCK_014-5a>¶
其黨皆突圍走至村舎官軍追圍之則猶¶
著花幞頭軍士爭趣之部署王信恐則死¶
無以辨以身覆其上遂生擒之巒吉死於¶
亂兵不知所在彦愽斬則於北京　夏竦¶
奏言所獲賊魁恐非眞遂檻車送京師剮¶
於馬市董秀劉炳並除内殿崇班(記/聞)¶
文彦愽知永興軍起居舎人母湜鄠人也至¶
和中湜上言陜西鐵錢不便於民乞一切¶
廢之朝廷雖不從其郷人多知之爭以鐵¶
錢買物賣者不肯受長安爲之亂民多閉¶
<pb:KR2f0037_SBCK_014-5b>¶
肆僚屬請禁之彦愽曰如此是愈使惑擾¶
也乃召絲絹行人出其家縑帛數百疋使¶
賣之曰納其直盡以鐵錢勿以銅錢也於¶
是衆知鐵錢不廢市肆復安(記/聞)¶
至和初陳恭公罷相而並用文富二公正衙¶
宣麻之際　上遣小黄門宻於百官班中¶
聽其論議而二公乆有人望一旦復用朝¶
士徃徃相賀黄門具奏　上大恱余時爲¶
學士後數日奏事垂拱　上問新除彦愽¶
等外議如何余以朝士相賀爲對　上曰¶
<pb:KR2f0037_SBCK_014-6a>¶
古之人君用人或以夣卜茍不知人當從¶
人望夣卜豈足慿耶故余作文公批荅云¶
永惟啇周之所記至以夣卜而求賢孰&KR0002;¶
　用搢紳之公言從中外之人望者具述¶
　上語也(歸田/録)¶
文潞公爲相因進對言甞聞德音以搢紳多¶
務奔競非裁抑之無以厚風俗莫若稍旌¶
恬退之人則躁競者自知愧恥乃薦王安¶
　石韓維張瓌皆擢用焉龐莊敏時爲樞宻¶
　使公與之同議省兵汰爲民者六萬减廪¶
<pb:KR2f0037_SBCK_014-6b>¶
　給之半者又二萬云¶
唐質肅公爲御史論公專權植黨交結宫禁¶
　仁宗怒召二府示之䟽唐公語益切樞宻¶
　副使梁公適叱唐公下殿詔送臺劾之公¶
　獨留再拜曰御史言事職也願不加罪於¶
　是唐公旣貶而公亦罷相其後公再入相¶
　首薦唐公復召用焉¶
嘉祐元年正月甲寅朔　上御大慶殿立仗¶
　朝㑹前夕太雪至壓宫架折上在禁庭¶
跣禱于天及旦而霽百官就列旣卷簾¶
<pb:KR2f0037_SBCK_014-7a>¶
　上暴感風眩之疾僅能成禮而罷巳未契¶
　丹使者入辭置酒紫宸殿　上疾又作左¶
　右扶入禁中文彦愽遣人以　上旨諭使¶
　者云昨夕宫中飲酒過多今日不能親臨¶
　宴遣大臣就驛賜宴仍授國書彦愽與两¶
　府俟於殿閤乆之召内侍都知史志聦鄧¶
　保吉等問　上至禁中起居狀志聦等對¶
　以禁中事嚴宻不敢泄彦愽怒叱之曰¶
　主上暴得疾繋社稷之安危惟君軰得出¶
　入禁闥豈可不令宰相知　天子起居欲¶
<pb:KR2f0037_SBCK_014-7b>¶
　何爲邪自今疾𫝑小有増損必一一見白¶
　仍命直省引至中書取軍令狀志聦等素¶
　謹愿及夕諸宫門白下鎻志聦曰汝曹自¶
　白宰相我不任受其軍令两府謀以　上¶
　躬不寜欲留𪧐宫中而無名辛酉文彦愽¶
　建議設醮祈福於大慶殿两府晝夜焚香¶
　設幄𪧐於殿之西廡志聦等白故事两府¶
　無留𪧐殿中者彦愽曰今何論故事也壬¶
　戌　上疾小間两府求詣寢殿見　上志¶
　聦等難之平章事富弼責之志聦等不敢¶
<pb:KR2f0037_SBCK_014-8a>¶
　　違知開封府王素夜叩宫門求見執政白¶
　　事文彦愽曰此際宫門何可夜開詰旦素¶
　　入白有禁卒告都虞候欲爲變者執政欲¶
　　収捕按治彦愽曰如此則張皇驚衆乃召¶
　　殿前都指揮使許懷德問曰都虞候某甲¶
　　者何如人懷德曰在軍職中最爲謹良彦¶
　　愽曰可保乎曰可保彦愽曰然則此卒有¶
　　怨於彼誣之耳當亟誅之以靖衆衆以爲¶
　　然考愽乃請平章事劉沆判狀尾斬於軍¶
　　門及　上疾愈沆譛彦愽於　上曰　陛¶
<pb:KR2f0037_SBCK_014-8b>¶
　下違豫時彦愽擅斬告反者彦愽以沆判¶
　呈　上　上意乃解(&KR0004;彦愽欲判狀斬告變者叅/政王堯臣&KR1091;其膝乃請劉相)¶
(判/之)先是富弼用朝士李仲昌䇿自澶州啇¶
　胡河穿六漯渠入横隴故道北京留守賈¶
　昌朝素惡弼隂結内侍右班副都知武繼¶
　隆令司天官二人俟两府聚處於大慶殿¶
　廷執狀抗言國家不當穿河於北方致¶
　上體不安文彦愽知其意有所在未有以¶
　制也後數日二人又上言請　皇后同聽¶
　政亦繼隆所教也史志聦等以其狀白執¶
<pb:KR2f0037_SBCK_014-9a>¶
　政彦愽視而懷之不以示同列有喜色同¶
　列問不以告旣而召二人詰之曰汝今日¶
　有所言乎對曰然彦愽曰天文變異汝職¶
　所當言也何得輒預國家大事汝罪當族¶
　二人懼色變彦愽曰觀汝直狂愚耳未欲¶
　治汝罪自今無得復爾二人退彦愽乃以¶
　狀示同列同列皆憤怒曰奴敢爾妄言何¶
　不斬之彦愽曰斬之則事彰灼於中宫不¶
　安衆皆曰善旣而議遣司天官定六漯於¶
　京師方位彦愽復遣二人徃武繼隆曰請¶
<pb:KR2f0037_SBCK_014-9b>¶
　留之彦愽曰彼不敢輒妄言有人教之耳¶
　繼隆黙不敢對二人至六漯恐治前罪乃¶
　更言六漯在東北非正北無害也戊辰以¶
　後　上神思浸清寜壬申罷醮两府始分¶
　畨歸第不歸者各𪧐於其府(記聞○又云樞/宻使王德用開)¶
(便門入中書潞公執守門親事官送開封府撻之明/日謂同列曰昨日悔不斬守門者/天子違豫禁中)¶
(門戸豈得/妄開邪)¶
熈寜二年潞公爲樞宻使陳升之拜相以公¶
宗臣詔升之位公下公言國朝樞宻使無¶
　位宰相上者獨曹利用甞在王曽張知白¶
<pb:KR2f0037_SBCK_014-10a>¶
　上卒取禍敗臣忝文臣粗知義理不敢紊¶
　亂朝著上從之(温公/日録)¶
慶州軍亂二府入議文潞公曰朝廷施爲務¶
　合人心以靜重爲先不冝偏聽　陛下即¶
　位以來厲精求治而人情未安者更張之¶
　過耳祖宗法未必不可行但有廢墜不舉¶
　之處耳王荆公曰所以爲此將以去民之¶
　害何爲不可若萬事隳頽如西𣈆風兹乃¶
　益亂也蓋荆公知公言爲巳發故力排之¶
于尼父師旦宻人夲選人屢以𧷢失官編管¶
<pb:KR2f0037_SBCK_014-10b>¶
　在蔡尼甞適人生子後爲二&KR0017;所慿言事¶
　或有驗遂爲尼名惠普士庶逺近輻湊以¶
　佛事之甞因宦者言邵亢石全彬富弼李¶
柬之肅之冝爲輔相皆常敬之者也東之¶
　姪女二人事之王樂道命李氏甥爲其母¶
　首傳習妖教収下獄詔京東&KR0980;官按之得¶
　諸公書自韓曽以下皆有之文公獨無¶
　上問其故文曰臣但不知耳知之亦當有¶
　書時人羙其分謗(温公/日録)¶
韓魏公留守北京李稷以國子愽士爲漕頗¶
<pb:KR2f0037_SBCK_014-11a>¶
　　慢公公不爲較待之甚禮俄潞公代魏公¶
　　爲留守未至揚言云李稷之父絢我門下¶
　　士也聞稷敢慢魏公必以父死失教至此¶
　　吾視稷猶子也果不悛將庭訓之公至北¶
　京李稷謁見坐客次乆之公着道服出語¶
　　之曰而父吾客也只八拜稷不獲已如數¶
　　拜之(聞見/録)¶
　文潞公判北京有汪輔之者新除運判爲人¶
　　卞急&KR0004;入謁潞公方坐㕔事閱謁置桉上¶
　　不問入宅乆之乃出輔之已不堪旣見公¶
<pb:KR2f0037_SBCK_014-11b>¶
　禮之甚簡謂曰家人須令沐髮忘見運判¶
　勿訝輔之沮甚舊例監司至之三日府必¶
　作㑹公故罷之輔之移文定日檢按府庫¶
　通判以次白公公不荅是日公家宴内外¶
　事並不許通輔之坐都㕔吏白侍中家宴¶
　匙鑰不可請輔之怒破架閣庫鎻亦無從¶
　檢按也宻劾潞公不治　神宗批輔之所¶
　上奏付潞公有云侍中舊德故煩卧護北¶
　門細務不必勞心輔之小臣敢尔無禮將¶
　别有處置之語潞公得之不言一日會監¶
<pb:KR2f0037_SBCK_014-12a>¶
　司曰老謬無治狀幸諸君寛之監司皆愧¶
　謝因岀御批以示輔之輔之皇恐逃歸託¶
　按部以岀未幾輔之罷烏乎　神宗眷遇¶
　大臣沮抑小人如此可謂聖矣(聞見/録)¶
元豐三年王堯臣子同老言至和三年　仁¶
　宗不豫内外寒心先臣叅預朝政與宰相¶
　文彦愽富弼請立　英宗皇帝爲嗣　仁¶
　宗感悟開納大計遂定㑹潞公來自北都¶
　過闕入覲　神宗以問公對曰自至和以¶
　來中外之臣乞立皇嗣者甚衆臣等雖有¶
<pb:KR2f0037_SBCK_014-12b>¶
　請事未果行至嘉祐末韓𤦺等卒就大事¶
　蓋𤦺等功也　神宗曰議論椎輪於至和¶
　時發端爲難　仁祖意已定其後止申前¶
　詔耳正如丙&KR0123;霍光事前後不相揜也卿¶
　冝盡録夲末將付史官公乃具奏其詳於¶
　是手詔中書曰彦愽蓄德深厚善不自伐¶
　懷此大功絶口不言中外搢紳莫有知者¶
　今縁故臣子明其父勲始得夲末乃知援¶
　立之功厥有攸在嘉祐之詔但宣之耳遂¶
　加公河東永興節度使公復力辭宴餞瓊¶
<pb:KR2f0037_SBCK_014-13a>¶
　　林輔臣皆預兩遣中謁者遺詩以寵其行¶
　　有報在不言功之語當世榮之(〇龍川志云至/和三年/仁宗)¶
(始不豫皇嗣未建宰相文富韓三公方議所立叅知/政事王公堯臣之弟正臣甞爲宗室說書官知十三)¶
(使之賢即言之諸公諸公亦舊知之乃定議草奏書/印欲上而/上疾有瘳即止堯臣私収奏夲後累年)¶
(韓公當國群臣相繼乞選立宗室子乃定立十三使/爲皇子及/仁宗晏駕皇子踐祚賞定䇿之功以韓)¶
(公爲首及元豐末堯臣子同老上書繳進元奏時諸/公惟文公富公在皆歸老於洛㑹文公入助郊饗)¶
(神宗訪之公具奏所以/神宗恱焉故一時諸公例/皆&KR0013;賞而韓氏諸子惡分其功辨之不巳文公之罷)¶
(平章重事由此故也然/英宗之譽布於諸公則始/於堯臣而其爲皇子嗣寳位則韓公之力不可誣也)¶
(○又記聞云元豐中文潞公自北都召對/上問以/至和繼嗣事公對曰臣等備位兩府當此之際議繼)¶
(嗣乃職分耳然亦幸值時無李輔國王守澄之徒用/事於中故臣等得効其忠懇耳上憮然有間而善之)¶
<pb:KR2f0037_SBCK_014-13b>¶
元豐間文潞公以太尉留守西京未交印先¶
　就第廟坐見監司府官唐介叅政之子義¶
　問爲轉運判官退謂其客尹煥曰先公爲¶
臺官甞言潞公今豈挾爲恨耶義問當避¶
　之煥曰潞公所爲必有理姑聽之明日公¶
　交府事以次見監司府官如常儀或以問¶
　公公曰吾未視府事三公見庶僚也旣交¶
　印河南知府見監司矣義問聞之復謂煥¶
　曰微君殆有失於潞公也一日潞公謂義¶
　問曰　仁宗朝先叅政爲臺諌以言彦愽¶
<pb:KR2f0037_SBCK_014-14a>¶
　謫官彦愽亦罷相判許州未幾彦愽復召¶
　還相位即上言唐某所言正中臣罪召臣¶
　未召唐某臣不敢行　仁宗用彦愽言起¶
　叅政通判潭州㝷至大用與彦愽同執政¶
　相知爲深義問聞潞公之言至感泣自此¶
　出入潞公門下後潞公爲平章重事薦義¶
　問以集賢殿脩撰帥荆南烏乎潞公之德¶
　度絶人蓋如此(聞見/録)¶
元豐五年文潞公以太尉留守西都時富韓¶
　公以司徒致仕潞公慕唐白樂天九老㑹¶
<pb:KR2f0037_SBCK_014-14b>¶
　乃集洛中公卿大夫年德髙者爲𦒿英㑹¶
　以洛中風俗尚齒不尚官就資聖院建大¶
　厦曰𦒿英堂命閩人鄭奐繪像堂中時富¶
　韓公年七十九文潞公與司封郎中席汝¶
　言皆七十七朝議大夫王尚恭年七十六¶
　太常少卿趙丙祕書監劉几衛州防禦使¶
　憑行己皆年七十五天章閣待制楚建中¶
　朝議大夫王(御/名)言皆年七十二太中大夫¶
　張問龍圗閣直學士張燾皆年七十時宣¶
　徽使王拱辰留守北京貽書潞公願預其¶
<pb:KR2f0037_SBCK_014-15a>¶
　㑹年七十一獨司馬温公年未七十潞公¶
　素重其人用唐九老狄兼謩故事請入㑹¶
　温公辭以晚進不敢班文富二公之後潞¶
　公不從令鄭奐自幕後傳温公像又之北¶
　京傳王公像於是預其㑹者凢十三人潞¶
　公以地主擕妓樂就富公宅作第一㑹至¶
　富公㑹送羊酒不出餘皆次爲㑹洛陽多¶
　名園古刹有水竹林亭之勝諸老𩯭眉皓¶
　白衣冠甚偉每宴集都人隨觀之潞公又¶
　爲同甲㑹司馬郎中且程太中珦席司封¶
<pb:KR2f0037_SBCK_014-15b>¶
汝言皆丙午人也亦繪像於資聖院其夜¶
司馬公與數公又爲眞率㑹有約酒不過¶
五行食不過五味唯菜無限楚正議違約¶
増飲食之數罰一㑹皆洛陽太平盛事也¶
洛之士庶又生祠潞公於資聖院温公取¶
　神宗送公判河南詩𨽻于牓曰竚瞻堂塑¶
　公像其中冠劒偉然都人事之甚肅(聞見/録)¶
元祐&KR0004;　哲宗㓜冲起文潞公以平章軍國¶
重事召程正叔爲崇政殿說書正叔以師¶
道自居毎侍　上講色甚莊繼以諷諌¶
<pb:KR2f0037_SBCK_014-16a>¶
　　上畏之潞公對　上恭甚進士唱名侍立¶
　　終日　上屢曰太師少休公頓首謝立不¶
　　去時年九十矣或謂正叔曰君之倨視潞¶
　　公之恭議者以爲未盡正叔曰潞公三朝¶
　　大臣事㓜主不得不恭吾以布衣爲　上¶
　　師傅其敢不自重吾與潞公所以不同也¶
　　識者服其言(聞見/録)¶
　公之在朝契丹使耶律永昌劉霄來聘軾奉¶
　　詔館客與使者入覲望見公殿門外却立¶
　　改容曰此潞公也耶所謂以德服人者問¶
<pb:KR2f0037_SBCK_014-16b>¶
　其年曰何壯也軾曰使者見其容未聞其¶
　語其緫理庶務酬酢事物雖精練少年有¶
　不及貫穿古今洽聞強記雖專門名家有¶
　不逮使者拱手曰天下異人也公旣歸洛¶
　西羗首領有温谿心者請於邊吏願獻良¶
　馬於公邊吏以聞詔聽之(東坡/集)¶
潞公凝簡莊重顧眄有威逮事四朝荐更二¶
　府七換節龯位將相五十餘年再守秦州¶
　大名求興五判河南徧歴公孤两以太師¶
　致仕英傑威重名聞四夷雖位體隆貴而¶
<pb:KR2f0037_SBCK_014-17a>¶
　平居接物謙挹尊德樂善如恐不及邵雍¶
　程顥以道學名丗居洛陽公與之游從甚¶
　宻及顥死旣葬親爲題其墓爲明道先生¶
　云¶
至和中陳執中爲宰相其嬖人張氏笞女𨽻¶
　至死臺官趙抃范師道極言執中營救張¶
　氏故獄乆不直因言執中無材行不可任¶
　宰相翰林學士毆陽脩亦上書請退執中¶
　議乆不决左右怪　仁宗禁中少遊燕黙¶
　有所思慮焦勞見於容色居月餘如此因¶
<pb:KR2f0037_SBCK_014-17b>¶
　問　上曰　陛下比憂勞見於容色得非¶
　思代執中者乎　上曰然左右乃曰代執¶
　中者易得耳何至此耶　上曰此老子却¶
　可謾人乆之始用文彦愽富弼二人代之¶
　朝議皆謂得人數日歐陽脩得對上問¶
　新除彦愽等外議如何脩具以朝議爲對¶
　上曰卿意如何脩曰誠如外議　上又問¶
　彦愽弼果如何脩曰　陛下已用彦愽等¶
　復問其如何臣所未喻上曰彦愽有才¶
　然膽大弼前在政府甚好今復來恐多顧¶
<pb:KR2f0037_SBCK_014-18a>¶
　慮良乆又曰弼前深爲人所中傷今來亦¶
　焉能不顧慮然不&KR0002;守前志不變也旣而¶
　彦愽果不能謹畏後因郭申錫李傪爭塞¶
　河事彦愽意有所左右上由此罷之弼¶
　亦竟以多顧慮少所建明皆如所料(南豐/&KR0258;識)¶
<pb:KR2f0037_SBCK_014-18b>¶
#+PROPERTY: JUAN 14
#+PROPERTY: FILE SB02n0033-022五朝名臣言行錄-卷第二之二.
<pb:KR2f0037_SBCK_014-1a>¶
　　　二之二¶
　　　　樞宻錢宣靖公¶
　　公名&KR0002;水字淡成河南新安人雍熈中¶
　　舉進士釋&KR0260;同州觀察推官擢祕書丞¶
　　直史舘遷知制誥翰林學士至道初以¶
　　右諌議大夫同知樞宻院事以母老求¶
　　解機務便奉養遂以夲官充集賢院學¶
　　士復判流内銓知開封府岀知天雄軍¶
　　廵撫陜西還拜鄧州觀察使知并州薨¶
　　年四十四¶
<pb:KR2f0037_SBCK_014-1b>¶
錢&KR0002;水爲舉子時見陳希夷於華山希夷曰¶
　明日當再來&KR0002;水如期徃見有一老僧與¶
　希夷擁地爐坐僧熟視&KR0002;水乆之不語以¶
　火箸畫&KR0069;作做不得三字徐曰急流中勇¶
　退人也&KR0002;水辭去希夷不復留後&KR0002;水登¶
　科爲樞宻副使年才四十致仕希夷初謂¶
　若水有仙風道骨意未决命僧觀之僧云¶
　做不得故不復留然急流中勇退去神仙¶
　不逺矣僧麻衣道者也(聞見/録)¶
錢若水爲同州推官知州性&KR0310;急數以胷臆¶
<pb:KR2f0037_SBCK_014-2a>¶
　决事不當&KR0002;水固爭不能得輙曰當奉陪¶
　贖銅耳巳而果爲朝廷及上司所駮州官¶
　皆以贖論知州愧謝已而復然前後如此¶
　數矣有冨民家小女奴逃亡不知所之奴¶
　父母訟於州命録事叅軍鞫之録事甞貸¶
　錢於冨民不獲乃劾冨民父子數人共殺¶
　女奴棄屍水中遂失其屍或爲元謀或從¶
　而加功罪皆應死冨民不勝榜楚自誣服¶
　具上州官審覆無反異皆以爲得實&KR0002;水¶
　獨疑之留其獄數日不决録事詣若水㕔¶
<pb:KR2f0037_SBCK_014-2b>¶
　事詬之曰&KR0002;受冨民錢欲岀其死罪邪若¶
　水𥬇謝曰今數人當死豈可不少留熟觀¶
　其獄詞邪留之且旬日知州屢趣之不能¶
　得上下皆怪之若水一旦詣州屏人言曰¶
　若水所以留其獄者宻使人訪求女奴今¶
　得之矣知州驚曰安在&KR0002;水因宻使人送¶
　女奴於知州所知州乃垂簾引女奴父母¶
　問曰汝今見汝女識之乎對曰安有不識¶
　也因從簾中推岀示之父母泣曰是也乃¶
　引冨民父子悉破械縱之其人號泣不肯¶
<pb:KR2f0037_SBCK_014-3a>¶
　去曰微使君之賜則某滅族矣知州曰推¶
　官之賜也非我也其人趣詣若水㕔事若¶
　水閉門拒之曰知州自求得之我何與焉¶
　其人不得入繞垣而哭傾家貲以飯僧爲¶
　&KR0002;水祈福知州以&KR0002;水雪寃死者數人欲¶
　爲之奏論其功&KR0002;水固辭曰&KR0002;水但求獄¶
　事正人不寃死耳論功非其夲心也且朝¶
　廷若以此爲&KR0002;水功當置録事於何地邪¶
　知州歎服曰如此尤不可及矣録事詣若¶
　水叩頭愧謝&KR0002;水曰獄情難知偶有過誤¶
<pb:KR2f0037_SBCK_014-3b>¶
　何謝也於是逺近翕然稱之未幾　太宗¶
　聞之驟加進擢自幕職半&KR0010;中爲知制誥¶
　二年中爲樞宻副使(記/聞)¶
錢&KR0002;水爲學士　太宗禮遇殊厚甞草賜趙¶
　保忠詔云不斬繼遷存狡兎之三穴潜疑¶
　光嗣持首䑕之兩端　太宗覽之甚恱謂¶
　若水曰此四句正道着我意又與趙保吉¶
　詔有旣除手足之親已失輔車之𫝑其辭¶
　甚美　太宗御筆批其後云依此詔夲極¶
　好至今其子延年寳藏之(金坡/遺事)¶
<pb:KR2f0037_SBCK_014-4a>¶
李繼隆與轉運使盧之翰有𨻶欲䧟之罪乃¶
　檄轉運司期八月岀塞令辦芻粟轉運司¶
　調發方集繼隆復爲檄言據隂陽人狀國¶
　家八月不利岀師當更取十月轉運司遂¶
　散芻粟旣而復爲檄云得保塞胡偵候狀¶
　言賊且入塞當以時進軍芻粟即日取辦¶
　是時民輸輓者適散倉卒不可復集繼隆¶
　遂奏轉運司乏軍興　太宗大怒立召中¶
　使一人付三凾令乗驛馳取轉運使盧之¶
　翰竇玭及某人首丞相吕端樞宻使柴禹¶
<pb:KR2f0037_SBCK_014-4b>¶
　錫皆不敢言惟樞宻副使錢&KR0002;水爭之請¶
　先推驗有狀然後行法　上大怒拂衣起¶
　入禁中二府皆罷&KR0002;水獨留廷中不去¶
　上旣食乆之使人偵視廷中有何人報云¶
　有細瘦而長者尚立焉　上岀詰之曰爾¶
　以同州推官再朞爲樞宻副使朕所以擢¶
　任以爾爲賢爾乃不才如是邪尚留此安¶
　俟對曰　陛下不知臣無狀使得待罪二¶
　府臣當竭其愚慮不避死亡&KR0024;益　陛下¶
　以報厚恩李繼隆外戚貴重莫比今　陛¶
<pb:KR2f0037_SBCK_014-5a>¶
　下據其一幅奏書誅三轉運使雖有罪天¶
　下何由知之鞫驗事狀明白加誅亦何晚¶
　焉獻可替否死以守之臣之常分臣未獲¶
　死固不敢退　上意解乃召吕端等奏請¶
　如&KR0002;水議先令責狀許之三人皆黜爲行¶
　軍副使旣而虜欲入塞事皆虚誕繼隆坐¶
　罷招討知秦州(記/聞)¶
詔訪備邊之䇿若水條上五事一擇郡守二¶
　募郷兵三積芻粟四革將帥五明賞罰¶
錢公&KR0002;水甞率衆過河號令軍伍分布行列¶
<pb:KR2f0037_SBCK_014-5b>¶
　悉有規節深爲戍將所伏　上知之謂左¶
　右朕甞見儒人談兵不過講之於尊爼硯¶
　席之間於文字則引孫呉述形𫝑皆閑暇¶
　清論可也責之於用則罕見有成効者今¶
　若水亦儒人曉武深可嘉也時言者請城¶
　綏州積兵禦党項詔公自魏乗疾傳徃桉¶
　至則乞罷其役時論韙之　上甞謂左右¶
　曰朕觀若水風骨秀邁才力有餘止疑其¶
　筭部蹙隘果至大用恐愈迫之其後果夭¶
(玉壷/清話)¶
<pb:KR2f0037_SBCK_014-6a>¶
至道初吕蒙正罷相以僕射奉朝請　上謂¶
　左右曰人臣當思竭節以保冨貴吕蒙正¶
　前日布衣朕擢爲輔相今退在班列寂寞¶
　想其目穿望復位矣劉昌言曰蒙正雖驟¶
　登顯貴然其風望不爲忝冒僕射師長百¶
　僚資望崇重非寂寞之地且亦不聞蒙正¶
　之鬱悒也况今巖穴髙士不求榮逹者甚¶
　多惟&KR0002;臣軰苟且官禄不足以自重耳¶
　上黙然又甞言士大夫遭時得位冨貴顯¶
　榮豈得不竭誠以報國乎錢若水言髙尚¶
<pb:KR2f0037_SBCK_014-6b>¶
　之人固不以名位爲光寵忠正之士亦不¶
　以窮逹易志操其或以爵禄恩遇之故而¶
　効忠於上此中人以下者之所爲也　上¶
　然之及劉昌言罷　上問趙鎔等曰頻見¶
　昌言否鎔等曰屢見之　上曰涕泣否曰¶
　與臣等談多至流涕　上曰大率如此當¶
　在位之時不能悉心&KR0024;職一旦斥去即汍¶
　瀾涕泗若水曰昌言實未甞涕泣鎔等迎¶
　合　上意耳若水因自念　上待輔臣如¶
　此盖未甞有秉節髙邁不貪名𫝑能全進¶
<pb:KR2f0037_SBCK_014-7a>¶
　退之道以感動人主遂貽　上之輕鄙將¶
　以滿&KR0010;移疾遂草章求解職㑹晏駕不果¶
上及　今上之初年再表遜位乃得請(談/苑)¶
公美風神有器識能斷大事事繼母以孝聞¶
風流儒雅善談論尤輕財好施所至推誠¶
待物委任僚佐緫其綱領無不稱治汲引¶
後進推賢重士胷中豁如也¶
<pb:KR2f0037_SBCK_014-7b>¶
