# -*- mode: mandoku-view; -*-
#+TITLE: 三朝名臣言行錄
#+DATE: 2015-09-10 23:32:57.538568
#+PROPERTY: ID KR2f0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 48
#+PROPERTY: FILE SB02n0033-092五朝名臣言行錄-卷第九之二.
<pb:KR2f0037_SBCK_048-1a>¶
　　　九之二¶
　　　　内翰王公¶
　　公名禹偁字元之濟州鉅野人擢進士¶
　　第解褐成武主簿知長洲縣召試拜右¶
　　拾遺直史館知制誥貶啇州團練使召¶
　　還拜左正言再知制誥至道元年入翰¶
　　林爲學士知審官院兼通進銀臺封駮¶
　　司出知滁州移揚州　眞宗即位召還¶
　　復知制誥咸平初罷知黄州四年徙蘄¶
　　州卒年四十八¶
<pb:KR2f0037_SBCK_048-1b>¶
王元之年七八嵗已能文畢文簡公爲郡從¶
事始知之問其家以磨&KR0727;爲生因令作磨¶
詩元之不思以對但存心裏正無愁眼下¶
　遲若人輕著力便是轉身時文簡大竒之¶
留於子弟中講學一日太守席上出詩句¶
鸚鵡能言爭似鳯坐客皆未有對文簡冩¶
　之屏間元之書其下蜘蛛雖巧不如蚕文¶
簡歎息曰經綸之才也遂加以衣冠呼爲¶
　小友至文簡入相元之巳掌書命矣(聞見/後録)¶
王禹偁能屬文　太宗方&KR0324;抜文士聞其名¶
<pb:KR2f0037_SBCK_048-2a>¶
　召拜右拾遺直史館賜緋故事賜緋者給¶
　銀帶　上特命以文犀帶賜之禹偁獻端¶
　拱箴以爲誡尋知制誥　上嘗稱之曰王¶
　禹偁文章當今天下獨步判大理寺散&KR0016;¶
　常侍徐鉉爲妖巫道安所誣謫官禹偁上¶
　䟽訟之請反坐尼罪由是貶啇州團練副¶
　使無禄種&KR0188;自給徙解州團練副使　上¶
　思其才復召爲左正言仍命宰相以剛直¶
　不容物戒之　眞宗初即位召爲翰林學¶
　士脩　太宗實録執政疑禹偁輕重其間¶
<pb:KR2f0037_SBCK_048-2b>¶
<pb:KR2f0037_SBCK_048-2b>¶
與客言后嘗母儀天下當遵用舊禮罪以¶
謗責知滁州　眞宗即位以直言應詔召¶
爲知制誥咸平初脩　太祖實録與宰相¶
論不合又以謗責知黃州移蘄州死於官¶
其平生大節如此(聞見/録)¶
王禹偁性剛狷數忤權貴宦官&KR0057;惡之　上¶
累命執政召至中書戒諭之禹偁終不能¶
改(記/聞)¶
王元之在翰林甞草夏州李繼遷制繼遷送¶
　潤筆物數倍於常然用啓頭書送拒而不¶
<pb:KR2f0037_SBCK_048-3a>¶
　納蓋惜事體也近時舎人院草制有送潤¶
　筆物稍後時者必遣院子詣門催索而當¶
　送者徃徃不送相承旣乆今索者送者皆¶
　恬然不以爲恠也(歸田/録)¶
太宗時禹偁爲翰林學士嘗草繼遷制送馬¶
　五十疋以備濡潤禹偁以狀不如式却之¶
　及出守滁州閩人鄭褒徒步謁禹偁愛其¶
　儒雅及别爲買一馬或言買馬虧價者¶
　太宗曰彼能却繼遷五十馬頋肯此虧價¶
哉禹偁之卒諫議大夫戚綸誄曰事上不¶
<pb:KR2f0037_SBCK_048-3b>¶
回邪居下不謟佞見善&KR0002;已有嫉惡過仇¶
讎丗以爲知言祥符中　眞宗觀書龍圖¶
閣得禹偁章奏嘆美切直因訪其後宰相¶
稱其子嘉言以進士第爲江都尉即召對¶
擢大理評事(記/聞)¶
王禹偁爲諫官上禦戎十䇿大旨以謂外任¶
人内脩德則可以弭之外則合兵𫝑以重¶
將權罷小臣詗邏邊事行間諜以離其心¶
遣保忠御卿率所部以張掎角下詔感勵¶
邊人取燕薊舊疆蓋弔𣈆遺民非貪其土¶
<pb:KR2f0037_SBCK_048-4a>¶
地内則省官以寛經費抑文士以激武夫¶
信用大臣以資其謀不貴虚名以戒無益¶
禁㳺惰以厚民力端拱冬旱禹偁上䟽請¶
節用省役薄賦緩刑(記/聞)¶
太宗末王禹偁上言請明數繼遷罪狀募諸¶
　胡殺之　眞宗即位詔群臣論事禹偁上¶
　䟽陳五事一曰謹邊防通盟好因嗣統之¶
　慶赦繼遷罪復與夏臺彼必感恩内附且¶
　使天下知屈已而爲人也二曰减冗兵併¶
　冗吏使山澤之饒稍流於下開寳前諸國¶
<pb:KR2f0037_SBCK_048-4b>¶
　未平而財賦足兵威強由所畜之兵銳而¶
　不衆所用之將專而不疑設官至簡而事¶
　皆舉興國後增損太冗冝皆經制三曰難¶
　選舉使入官不濫先朝登第僅萬人冝糾¶
　以舊制還舉塲於有司吏部銓擇官亦非¶
　帝王躬親之事冝依格敕注擬四曰澄汰¶
　僧尼恐其驚駭且罷度人脩寺一二十載¶
　容自銷鑠亦救弊之一端五曰親大臣逺¶
　小人使忠良蹇諤之士知進而不疑姦憸¶
　傾巧之徒知退而有懼其後潘羅支射死¶
<pb:KR2f0037_SBCK_048-5a>¶
　繼遷平夏&KR0323;附卒如禹偁䇿而&KR0010;限度僧¶
　尼之數及病囚輕繫得養治于家至今行¶
　之(記/聞)¶
王禹偁在翰林　眞宗初即位暇日召與論¶
　文禹偁奏曰夫進賢黜不肖闢諫諍之路¶
　彰爲誥命施之四海延利萬丗王者之文¶
　也至於彫纎之言豈足以&KR0942;慮較輕重於¶
瑣瑣之儒哉願棄其小務其大誠宗社之¶
福　上顧曰卿愛朕之深者(掇/遺)¶
王元之嘗請宰相於政事堂樞宻於都堂同¶
<pb:KR2f0037_SBCK_048-5b>¶
時見客不許本㕔私接議者以爲是疑大¶
臣以私也遂寢或以元之所請爲當但難¶
其率宰相於政事堂共見耳其後二府乞¶
　以朝退聚㕔見客以杜請謁從之卒如元¶
之言(澠水/燕談)¶
王元之出知黃州作三黜賦以見志其卒章¶
　曰屈于身而不屈于道&KR0006;雖百謫其何虧¶
吾當守正直而佩仁義&KR0006;惟終身而行之¶
　又奏請令州郡脩城池除械器練軍士¶
　上嘉納之¶
<pb:KR2f0037_SBCK_048-6a>¶
禹偁詞學敏贍時所推重鋒氣俊厲極談丗¶
事臧否人物以直躬行道爲己任少所推¶
讓遇事敢言雖履危困封奏無輟嘗云吾¶
　若生元和時從事於李絳崔群間斯無愧¶
　矣又爲文著書師慕古昔多渉規諷以是¶
　頗爲流俗所不容故累登文翰之職尋即¶
　罷去交遊多儒雅士後進有詞藝者極意¶
　稱揚之如孫何丁謂軰多遊其門下¶
蘇内翰賛公畫像曰傳曰不有君子其能國¶
　乎余嘗三復斯言未嘗不流涕太息也如¶
<pb:KR2f0037_SBCK_048-6b>¶
　漢汲黯蕭望之李固吴張昭唐魏鄭公狄¶
　仁傑皆以身徇義招之不來麾之不去正¶
　色而立于朝則豺狼狐狸自相吞噬故能¶
　消禍於未形救危於將亡使皆如公孫丞¶
　相張禹胡廣雖累千百緩急豈可望哉故¶
　翰林王公元之以雄文直道獨立當丗足¶
　以追配此六君子者方是時朝廷清明無大¶
　姦慝然公猶不容於中耿然如秋霜夏日¶
　不可狎玩至於三黜以死有如不幸而居¶
　於衆邪之間安危之際則公之所爲必將¶
<pb:KR2f0037_SBCK_048-7a>¶
　驚丗絶俗使斗筲穿窬之流心破膽裂豈¶
　特如此而已乎余始過蘇州虎丘寺見公¶
　之𦘕像想其遺風餘烈願爲執鞭而不可¶
　得其後爲徐州而公之曾孫汾爲兖州以¶
　公墓碑示余乃追爲之賛以附其家傳云¶
　惟昔聖賢患莫已知公遇太宗允也其時¶
　帝欲用公公不少貶三黜窮山雖死靡憾¶
　咸平以來獨爲名臣一時之屈萬丗之信紛¶
　紛鄙夫亦拜公像何以占之有泚其顙公¶
　能泚之不能巳之茫茫九原愛莫起之¶
<pb:KR2f0037_SBCK_048-7b>¶
