# -*- mode: mandoku-view; -*-
#+TITLE: 三朝名臣言行錄
#+DATE: 2015-09-10 23:32:57.654192
#+PROPERTY: ID KR2f0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 51
#+PROPERTY: FILE SB02n0033-095五朝名臣言行錄-卷第九之五.
<pb:KR2f0037_SBCK_051-1a>¶
　　　九之五¶
　　　　御史中丞孔公¶
　　公名道輔字原魯孔子四十五代孫舉¶
　　進士爲寧州軍事推官改知仙源縣奉¶
　　孔子祠　章獻太后臨朝召爲左正言¶
　　岀知鄆州徙青州明道二年召爲右諫¶
　　議大夫權御史中丞岀知泰徐兖州復¶
　入爲中丞岀知鄆州中道病卒年五十四¶
公仕當今　天子天聖寳元之間以剛毅諒¶
直名聞天下甞知諫院矣上書請　明肅¶
<pb:KR2f0037_SBCK_051-1b>¶
　太后歸政　天子而廷奏樞宻使曹利用¶
　上御藥羅崇勲罪狀當是時崇勲操權利¶
　與士大夫爲市而利用悍彊不遜内外憚¶
　之甞爲御史中丞矣　皇后郭氏廢引諫¶
　官御史伏閤以爭之求見　上皆不許而¶
　固爭之得罪然後巳蓋公事君之大節如¶
　此此其所以名聞天下而士大夫多以公¶
　不終於大位爲天下惜者也(王荆公/撰墓誌)¶
初莊獻太后稱制郭后恃太后執頗驕橫後¶
　宫多爲太后所禁遏不得進　太后崩¶
<pb:KR2f0037_SBCK_051-2a>¶
　上始得自縱適美人尚氏父自所由除殿¶
　直賞賜無筭恩寵傾京師郭后妬屢與之¶
　忿爭尚氏常於　上前有侵后不遜語后¶
　不勝忿起批其頰　上自起救之后誤查¶
　上頸　上大怒閻文應勸　上以爪痕示¶
　大臣而謀之　上因以示吕夷簡且告之¶
　故夷簡因宻勸　上廢后　上疑之夷簡¶
　云光武漢之明主也郭后止以怨懟坐廢¶
　况傷乗輿乎廢之未損聖德　上未許外¶
　人籍籍頗有聞之者左司諫祕閣校理范¶
<pb:KR2f0037_SBCK_051-2b>¶
　仲淹因登對極陳其不可且冝早息此議¶
　不可使有聞於外也夷簡將廢后奏請勑¶
　有司無得受臺諫章奏十二月乙卯稱皇¶
　后入道賜號浄妃㞐別宫右諫議大夫權¶
　御史中丞孔道輔恠閤門不受章奏遣吏¶
　詗之始知其事奏請未降詔書丙辰與范¶
　仲淹帥諸臺諫詣閤門請對閤門不爲奏¶
　道輔等欲自宣祐門入趣内東門宣祐監¶
　官宦者闔扉拒之道輔拊門銅鐶大呼曰¶
　皇后&KR0013;廢奈何不聽我曹入諫宦者奏之¶
<pb:KR2f0037_SBCK_051-3a>¶
　湏&KR0119;有旨臺諫欲有所言冝詣中書附奏¶
　道輔等悉詣中書論辨諠譁夷簡曰廢后¶
　自有典故仲淹曰相公不過引漢光武勸¶
　上耳此漢光武失德又足法邪自餘廢后¶
　皆昬君所爲　主上躬堯舜之資而相公¶
　更勸之効昬君所爲乎夷簡拱立曰兹事¶
　明日諸君更自登對力陳之道輔等退夷¶
　簡即爲熟狀貶黜道輔等故事中丞罷須¶
　有告詞至是直以勑除之道輔等始還家¶
　勑㝷至遣人押出城仍下詔云云十一月戊¶
<pb:KR2f0037_SBCK_051-3b>¶
　子故后郭氏薨后之𫉬罪也　上直以一¶
　時之忿且爲吕夷簡閻文應所賛故廢之¶
　旣而悔之后出㞐瑶華宫章惠太后亦逐¶
　楊尚二美人而立曹后乆之　上遊後園¶
　見郭后故肩輿悽然傷之作慶金枝詞遣¶
　小黃門賜之且曰當復召汝夷簡文應聞¶
　之大懼㑹后有小疾文應使毉官故以藥¶
　發其疾疾甚未絶文應以不救聞遽以棺¶
　歛之王伯庸時爲諫官上言郭后未卒數¶
　日先具棺器請推按起㞐狀　上不從但¶
<pb:KR2f0037_SBCK_051-4a>¶
　以后禮葬於佛舎而巳或曰章獻初崩¶
　上與夷簡謀以夏竦等皆莊獻太后之黨¶
　悉罷之退告郭后郭后曰夷簡獨不附太¶
　后邪但多機巧善應變耳由是并夷簡罷¶
　之是日夷簡押班聞唱其名大駭不知其¶
　故夷簡素與内侍副都知閻文應等相結¶
　使爲中詗乆之乃知事由郭后夷簡由是¶
　惡郭后(記聞○公孫中書舎人夲中甞言温公日/録涑水記聞多岀洛中人家子弟増加之)¶
(僞如郭后之廢當時論者止以爲文靖不合不力争/及罷諸諫官爲不美爾然後來范蜀公劉原父吕縉)¶
(叔皆不以文靖爲非盖知郭后之廢不爲無罪文靖/知不可力争而遂巳也&KR0002;如此記所言則是大姦大)¶
<pb:KR2f0037_SBCK_051-4b>¶
(𢙣罪不容誅當時公/議分明豈容但已乎)¶
公所至官治數以争職不阿或絀或遷而公¶
持一節以終身蓋未甞自詘也其在兖州¶
也近臣有獻詩百篇者執政請除龍圗閣¶
直學士　上曰是詩雖多不如孔道輔一¶
言乃以公爲龍圗閣直學士於是人度公¶
爲　上所思且不乆於外矣未幾果復召¶
以爲中丞而宰相使人&KR0003;公稍折節以待¶
遷公乃告以不能於是又度公且不得乆¶
㞐中而公果出(墓/誌)¶
<pb:KR2f0037_SBCK_051-5a>¶
初開封府吏馮士元坐獄語連大臣數人故¶
　移其獄御史劾士元罪止於杖又多更赦¶
　公見　上上固怪士元以小吏與大臣交¶
　私汙朝廷而所坐止如此而執政又以謂¶
　公爲大臣道地故出知鄆州(墓誌○又東坡/志林云聞之蘇)¶
(子容孔道輔爲御史中丞勘馮士元盡法不阿/仁/宗稱之有意大用時大臣與士元通姦利最甚者宰)¶
(相程琳也道輔旣得其情矣而退傅張士遜不喜道/輔欲有以中之/上使道輔送劄子中書士遜屏人)¶
(與語乆之因言公將大用道輔喜士遜曰公所以致/此誰之力也非程公公不至此道輔悵然愧而德之)¶
(不數日上殿力救琳/上大怒旣貶琳亦黜/道輔道輔知爲士遜所賣感憤得疾死中路)¶
公使契丹契丹燕使者優人以文宣王爲戲¶
<pb:KR2f0037_SBCK_051-5b>¶
　公赩然徑出虜使主客者邀還坐且令謝¶
公正色曰中國與北朝通好以禮文相接¶
今俳優之徒侮慢先聖而不之禁北朝之¶
過也道輔何謝虜君臣黙然¶
公廉於財樂振施遇故人子恩厚&KR0057;篤而尤¶
　不好&KR0017;神禨祥事在寧州道士治眞武像¶
有蛇穿其前數出近人人傳以爲神州將¶
欲視驗以聞故率其屬徃拜之而蛇果岀¶
　公即舉笏擊蛇殺之自州將以下皆大驚¶
　巳而又皆大服公由此始知名然余觀公¶
<pb:KR2f0037_SBCK_051-6a>¶
數處朝廷大議視禍福無所擇其智勇有¶
過人者勝一蛇之妖何足道哉丗多以此¶
　稱公者故余亦不得而略也(墓/誌)¶
元祐中上元駕幸凝祥池宴從臣教坊伶人¶
　以先聖爲戲刑部侍郎孔宗翰奏唐文宗¶
時甞有爲此戲者詔斥去之今豈冝尚容¶
有此詔付伶官于理或曰此細事何足言¶
者孔曰非爾所知　天子春秋鼎盛方且¶
尊德樂道而賤工乃爾䙝慢縱而不治豈¶
　不累聖德乎聞者嘆伏(澠水燕談宗翰/道輔之子也)¶
<pb:KR2f0037_SBCK_051-6b>¶
