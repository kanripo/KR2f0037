# -*- mode: mandoku-view; -*-
#+TITLE: 三朝名臣言行錄
#+DATE: 2015-09-10 23:32:54.519882
#+PROPERTY: ID KR2f0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 18
#+PROPERTY: FILE SB02n0032-033三朝名臣言行錄-卷第三之三.
<pb:KR2f0037_SBCK_018-1a>¶
　　　　三之三¶
　　　　　叅政吴文肅公¶
　　　公名奎字長文濰州北海人𥘉舉五經¶
　　　後舉賢良方正入等擢太常愽士通判¶
　　　陳州入爲右司諌改起居舎人同知諌¶
　　　院出知宻州還修起居注遷知制誥知¶
　　　壽州入爲翰林學士權發遣開封府出¶
　　　守鄆復入翰林拜樞宻副使　神宗𥘉¶
　　　拜叅知政事㝷以資政殿大學士知青¶
　　　州薨年五十八¶
<pb:KR2f0037_SBCK_018-1b>¶
始公爲少吏晝則治公事夜輒讀書甞不寐¶
　者積二十餘年性旣開敏彊記不忘作爲¶
　文章實覈有法度繇是中外大臣交口稱¶
　薦及遷太子中舎自以朝臣得言事於是¶
　上䟽論取士法及時政得失九事又欲召¶
　見口論事　仁宗深器之(劉貢父/撰墓誌)¶
公始對䇿極論内降恩澤之爲蠧政也及在¶
諌官遂專以禁切左右於是近臣有承用¶
中旨而不言者坐而下遷及群臣有因事¶
僥倖雖巳得官皆禠奪之朝廷爲肅然御¶
<pb:KR2f0037_SBCK_018-2a>¶
　史有言事非其實者詔詰問從誰受公奏¶
　言御史擇於風聞以言事朝廷用之救過¶
　失使其擇之不詳朝廷能容容之不能罪¶
　之可也若求主名則後莫有以事告御史¶
　者矣是自蔽塞其耳目也　上立罷不問¶
　是時郭承祐以舊恩爲宣徽使知應天府¶
　事數妄作不中法度又張堯佐以後宫戚¶
　屬自三司使爲宣徽使公連上䟽極諌終¶
　之承祐奪宣徽使堯佐出知河陽是後遂¶
　不復遷官　上又著令后妃之家不得爲¶
<pb:KR2f0037_SBCK_018-2b>¶
　執政官云其他排擊非義救解過失條舉¶
　善政顯用才士巨細䟽宻苟爲有知必言¶
　言之不從未甞但巳也時因天變爲　上¶
　推致休咎而舉人事消復之應　上常聽¶
　受之(墓/誌)¶
奉使契丹虜中群臣爲其主加稱號謁公使¶
　入賀公自以使事有職賀無預也不爲徃¶
　虜主畏其守義甚重之及還中路與虜使¶
　遇虜人衣服以金冠爲重而紗冠次之其¶
　與漢使接衣服重輕皆有以相當至是虜¶
<pb:KR2f0037_SBCK_018-3a>¶
　人紗冠邀漢使盛服公不許亦殺其禮坐¶
　是二事出知壽州(墓/誌)¶
公明於從政歴两郡皆著治稱及領京師富¶
　人孫氏京師大豪辜榷財利負其息者至¶
　評取物産及其婦女公發其宿罪徙之逺¶
方豪猾歛手聲聞赫然(墓/誌)¶
𥘉　仁宗皇帝春秋髙而皇嗣未立公自爲¶
諫官即爲　上言天下大計願早有所係¶
其後因大水日月蝕之變又以爲言及爲¶
學士因奏事上留語曰將有所置以維¶
<pb:KR2f0037_SBCK_018-3b>¶
大本公再拜賀因復進勸巳而皇子(御/名)遂定¶
　英宗即位再遷禮部侍郎公辭不拜詔報¶
　不許曰卿在西掖有儲貳之言人乃知公¶
甞宻謀定計也(墓/誌)¶
神宗𥘉立以公爲叅知政事執政言樞宻副¶
　使陳升之有輔立　陛下之功　上曰吴¶
　奎輔立　先帝其功不又大乎未幾御史¶
　中丞王陶論宰相韓琦曽公亮不押文徳¶
　殿班因肆言詆琦以爲跋扈琦待罪家居公¶
　勸　上黜陶　上手詔除陶翰苑公復䟽¶
<pb:KR2f0037_SBCK_018-4a>¶
　陶險躁妄摧辱大臣不冝在朝廷并自劾¶
　違詔待罪陶亦上䟽詆公附宰相乃出陶¶
　知陳州而公亦出守青州¶
神宗問政府地震之變曽公曰隂盛　上曰¶
　誰爲隂曽公曰臣者君之隂子者父之隂¶
　婦者夫之隂夷狄者中國之隂皆冝戒之¶
　上問長文長文曰但爲小人黨盛耳　上¶
　不懌(温公/日録)¶
韓魏公甞云吴長文有識方天下盛推王安¶
　石以爲必可致太平唯長文獨語所知曰¶
<pb:KR2f0037_SBCK_018-4b>¶
　王安石必強性很不可大用其後果如所¶
言(魏公/別録)¶
公𥘉與郷人王彭年善稱道其能爲致名宦¶
　彭年客死于京師公使長子主䘮事周恤¶
　其家嫁其二女焉及它姻族有不能自存¶
　者爲畢嫁娶又數人以錢二千萬買田北¶
　海號曰義莊以賙親戚朋友之貧乏者終¶
　之日家無餘財諸子無宅以居烏乎可謂¶
　篤義君子矣(墓/誌)¶
#+PROPERTY: JUAN 18
#+PROPERTY: FILE SB02n0033-032五朝名臣言行錄-卷第三之二.
<pb:KR2f0037_SBCK_018-1a>¶
　　　三之二¶
　　　　叅政陳晉公¶
　　公名恕字仲言洪州南昌人少爲縣吏¶
　　俄折節讀書中進士第歴官州郡以吏¶
　　幹聞入判吏部選事拜鹽鐵使叅知政¶
　事岀知江陵府淳化中復召爲鹽鐵使¶
　　知咸平五年貢舉所取士甚少而以王¶
　　曾爲首時議稱之薨年五十九¶
尚書左丞陳公恕峭直守公性靡阿順惣領¶
計司多歴年所每便殿奏事　太宗或未¶
<pb:KR2f0037_SBCK_018-1b>¶
　深察必形誚讓公歛板踧縮退至殿壁負¶
　牆而立若無所容俟　帝意稍解復進慤¶
　執前奏終不改易如是或至三四　上以¶
　其忠亮多從其議故當時言稱職者公爲¶
　之首(王沂公/筆録)¶
陳恕長於心計爲鹽鐵使釐去宿弊大益輿¶
　利　太宗深器之嘗御筆題殿柱曰眞鹽¶
　鐵陳恕(掇/遺)¶
陳晉公爲三司使將立茶法召茶啇數十人¶
　俾各條利害晉公閱之第爲三等語副使¶
<pb:KR2f0037_SBCK_018-2a>¶
　宋太初曰吾觀上等之說取利太深此可¶
　行於啇賈而不可行於朝廷下等固㓕裂¶
　無取唯中等之說公私皆濟吾裁損之可¶
　以經乆於是始爲三說法行之數年貨財¶
　流通公用足而民冨實丗言三司使之才¶
　以陳公爲稱首後李侍郎諮爲使改其法¶
　而茶利浸失後雖屢變然非復晉公之舊¶
　法也(東軒/筆録)¶
陳晉公自升朝入三司爲判官旣而爲鹽鐵¶
使又爲緫置使洎罷叅政復爲三司使首¶
<pb:KR2f0037_SBCK_018-2b>¶
　尾十八年精於吏事朝廷藉其才晚年多¶
　病乞解利權　眞宗諭曰卿求一人可代¶
　者聽卿去是時冦萊公罷樞宻使歸班晉¶
　公即薦以自代　眞宗用萊公爲三司使¶
　而巳晉公爲集賢學士判院事萊公入省¶
　檢尋晉公前後改革興立事件類爲方冊¶
　及以所岀榜示別用新板題遍躬至其第¶
　請晉公判押晉公亦不讓一一與之押字¶
　旣而萊公拜於庭下而去自是計使無不¶
　循其舊貫至李諮爲三司使始改茶法而¶
<pb:KR2f0037_SBCK_018-3a>¶
　晉公之規模漸革向之牓示亦稍稍除削¶
　今則無復存者矣(東軒/筆録)¶
陳恕爲三司使　眞宗命具中外錢糓大數¶
　以聞恕諾而不進乆之　上屢趣之恕終¶
　不進　上命執政詰之恕曰天子冨於春¶
　秋若知府庫之充羡恐生侈心是以不敢¶
　進　上聞而善之(記/聞)¶
陳恕領春官以王沂公爲舉首歳中㧞劉子¶
　儀于常選自云吾得二俊名丗才也是不¶
　愧於知人楊文公以爲然謂王揚休山立¶
<pb:KR2f0037_SBCK_018-3b>¶
　宗廟器也(談/叢)¶
公精於吏理深刻少恩性公直人不敢干以¶
　私頗獵史傳多識典故前後掌利柄十餘¶
　年強力幹事胥吏畏服有稱職之譽善談¶
　論聽者忘倦素不喜釋氏嘗請廢譯經院¶
辭甚激切　眞宗曰三教之興其來巳乆¶
　前代毀之者多矣但存而不論可也¶
張忠定公閱邸報忽再言可惜許門人李畋¶
請問之曰叅政陳左丞恕無也斯人難得¶
唯公唯正爲國家斂怨於身斯人難得退¶
<pb:KR2f0037_SBCK_018-4a>¶
爲詩哭之(乖崖/語録)¶
丗稱陳恕爲三司使改茶法歲計幾增十倍¶
予爲三司使時考其藉蓋自景德中北戎¶
　入冦之後河北糴便之法蕩盡此後茶利¶
十䘮其九恕在任值北虜講解啇人頓復¶
歲課遂增雖云十倍之多考之尚未盈舊¶
　額至今稱道蓋不虞之譽也(筆/談)¶
<pb:KR2f0037_SBCK_018-4b>¶
